# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.384482
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷五
<pb:KR3e0076_WYG_005-1a>¶
欽定四庫全書¶
　赤水元珠卷五¶
　　　　　　　　　　　　明　孫一奎　撰¶
　　水脹通論¶
靈樞經曰水榖入於口輸於腸胃其液别為五天寒衣¶
　薄則為溺與氣天熱衣厚則為汗悲哀氣并則為泣¶
　中焦胃緩則為唾邪氣内逆則氣為之閉塞而不行¶
　不行則為水脹余知其然也不知其何由生願聞其¶
<pb:KR3e0076_WYG_005-1b>¶
　道岐伯曰五榖之津液和合而為膏者内渗入於骨¶
　空補益腦髄而下流於隂股隂陽不和則使液溢而¶
　下流於隂髄液皆减而下下過度則虚(下過度謂房/勞過度也)¶
　故腰背痛而脛痠隂陽氣道不通四海塞閉三焦不¶
　㵼津液不化水榖并行腸胃之中别於廻腸留於下¶
　焦不得渗膀胱則下焦脹水溢則為水脹¶
黄帝問於岐伯曰水與膚脹皷脹腸覃石瘕何以别之¶
　岐伯荅曰水始起也目窠上微腫如新卧起之状其¶
<pb:KR3e0076_WYG_005-2a>¶
　頸脉動時欬隂股間寒足頸腫腹乃大其水已成矣¶
　以手按其腹随手而起如裹水之状此其候也帝曰¶
　膚脹何以候之岐伯曰膚脹者寒氣客於皮膚之間¶
　&KR2107;&KR2107;然不堅腹大身盡腫皮厚按其股窅然而不起¶
　腹色不變此其候也皷脹何如岐伯曰腹脹身皆大¶
　大與腹脹等也色蒼黄腹筋起此其候也腸覃何如¶
　岐伯曰寒氣客於腸外與衞氣相摶氣不得榮因有¶
　所擊癖而内著惡氣乃起瘜肉乃生其始生也大如¶
<pb:KR3e0076_WYG_005-2b>¶
　鷄卵稍以益大至其成如懐子之状久者離嵗按之¶
　則堅推之則移月事以時下此其候也石瘕何如岐¶
　伯曰石瘕生於胞中寒氣客於子門子門閉塞不得¶
　通惡血當㵼不㵼衃以留止日以益大状如懐子月¶
　事不以時下皆生於女子可導而下帝曰膚脹皷脹¶
　可刺耶岐伯曰先刺其脹之血絡後調其經刺去其¶
　血絡也¶
　石水臍以下腫其脉沉¶
<pb:KR3e0076_WYG_005-3a>¶
本事方云臍腹四肢悉腫者為水但腹脹四肢不甚腫¶
　為蠱(蠱即皷脹也/)¶
綱目云水脹皆本於房勞過度¶
　　水腫(出素問水熱穴論/)¶
黄帝問曰少隂何以主腎腎何以主水岐伯對曰腎者¶
　至隂也至隂者盛水也肺者太隂也少隂者冬脉也¶
　故其本在腎其末在肺皆積水也帝曰腎何以能聚¶
　水而生病岐伯曰腎者胃之闗也闗門不利故聚水¶
<pb:KR3e0076_WYG_005-3b>¶
　而從其類也上下溢於皮膚故為胕腫胕腫者聚水¶
　而生病也帝曰諸水皆生於腎乎岐伯曰腎者牝臓¶
　也地氣上者属於腎而生水液也故曰至隂勇而勞¶
　甚腎汗出腎汗出逢於風内不得入於臓腑外不得¶
　越於皮膚客於𤣥府行於皮裏𫝊為胕腫本之於腎¶
　名曰風水所謂𤣥府汗孔也帝曰水俞五十七處者¶
　是何主也岐伯曰腎俞五十七穴積隂之所聚也水¶
　所從出入也尻上五行行五者此腎俞故水病下為¶
<pb:KR3e0076_WYG_005-4a>¶
　胻腫大腹上為喘呼不得卧者標本俱病故肺為喘¶
　呼腎為水腫肺為逆不得卧分為相輸俱受者水氣¶
　之所留也(肺腎之標本其上下分為相輸相應之病/而俱受者縁此二臟乃水氣之所留故也)¶
　伏莵上各二行行五者此腎之街也三隂之所交結¶
　於脚也踝上各一行行六者此腎脉之下行也名曰¶
　太衝凡五十七穴者皆臟之隂結水之所容也¶
尻上五行行五¶
　脊中一　　懸樞一　　命門一　　腰俞一¶
<pb:KR3e0076_WYG_005-4b>¶
　長强一　　大腸俞一　小腸俞一　膀胱俞二¶
　中膂内俞一　白環俞二　胃倉二　　盲門二¶
　志室二　　胞盲二　　秩邉二¶
伏莵上各二行行五¶
　中注二　四滿二　氣穴二　大赫二¶
　外陵二　大巨二　水道二　歸来二¶
踝上各一行行六¶
　太衝二　復溜二　隂榖二　照海二¶
<pb:KR3e0076_WYG_005-5a>¶
　交信二　築賔二¶
甲乙經云身腫關門主之　水腫脹皮腫三里主之風水膝腫¶
　巨虚上亷主之風水面胕腫顔黒解溪主之風水面胕¶
　腫衡陽主之水中留飲胸脇支滿刺䧟谷出血立已¶
　面胕腫上星主之(先取譩譆後/取天牖風池)水腫人中盡滿唇反¶
　者死水溝主之　水腫大臍平炙臍中無理不治¶
内經曰三隂結謂之水王註云謂脾肺之脉俱寒結也¶
　又曰下焦溢而為水王註曰下焦為分注之所氣窒¶
<pb:KR3e0076_WYG_005-5b>¶
　不㵼則溢而為水¶
黄帝問曰有病腎風者靣胕龎然壅害於言可刺否岐¶
　伯曰虚不當刺不當刺而刺後五日其氣必至帝曰¶
　其至何如岐伯曰至必少氣時熱時熱從胸背上至¶
　頭汗出手熱口乾苦渇小便黄目下腫難以行月事¶
　不来煩而不能食不能正偃正偃則咳病名曰風水¶
　論在刺法中帝曰願聞其説岐伯曰邪之所凑其氣¶
　必虚隂虚者陽必凑之故水氣時熱而汗出也小便¶
<pb:KR3e0076_WYG_005-6a>¶
　黄者少腹中有熱也不能正偃者胃中不和也正偃¶
　則欬甚上廹肺也諸有水氣者㣲腫先見於目下也¶
　曰何以言之岐伯曰水者隂也目者亦隂也腹者至¶
　隂之所居故水在腹者必使目下腫也真氣上逆故¶
　口苦舌乾卧不得正偃正偃則咳出清水也諸水病¶
　者不得卧卧則驚驚則咳甚也腹中鳴者病本於胃¶
　也薄脾則煩不能食食不能下者胃脘膈也身重難¶
　以行者胃脉在足也月事不来者胞脉閉也胞脉者¶
<pb:KR3e0076_WYG_005-6b>¶
　属心而絡於胞中今氣上廹肺心氣不得下通故月¶
　事不来也¶
針經曰肢脛者人之管以趨翔也莖垂者身中之機隂¶
　精之候津液之道也故飲食不節喜怒不時津液内¶
　溢乃下流於睪血道不通日大不休俛仰不便趨不¶
　能此荣然有水上不下也¶
劉宗厚曰按内經諸水氣皆諸臓本病也針經所引則¶
　又主飲食及七情等因皆致之可見病機之㣲矣但¶
<pb:KR3e0076_WYG_005-7a>¶
　有濕腫氣腫初亦頗相似然以手按之成凹不能即¶
　起者濕也濕與水有㣲甚之意况有氣腫及諸水形¶
　証不同要在臨症詳審也¶
水腫有陽水隂水之分若脉来沉伏靣色青白不煩渇¶
　小便澁而清大便溏泄為隂水治宜實脾脉来沉數¶
　靣色赤黄或煩渇小便赤而難大便秘治宜踈氣蕩¶
　滌¶
　　論水氣証治大法¶
<pb:KR3e0076_WYG_005-7b>¶
内經曰不從毫毛病生於内者隂氣内盛陽氣竭絶不¶
　得入於腹中故言五臓陽以竭也津液者水也充郭¶
　皮中隂蓄於内水氣脹滿上攻於肺肺氣孤危魄者¶
　肺神腎為水害子不救母故云其魄獨居也夫隂精¶
　損削于内陽氣耗减於外則三焦閉溢水道不通水¶
　滿皮膚身體否腫故云形不可與衣相保也凡此之¶
　類皆四肢脉數急而内皷動於肺中也肺動者謂氣¶
　急而欬也如是者皆水氣格拒於腹膜之内浮腫施¶
<pb:KR3e0076_WYG_005-8a>¶
　張於身形之外欲窮標本其可得乎平治權衡謂察¶
　脉浮沉也脉浮為在表脉沉為在裡在裏者泄之在¶
　表者汗之故云開鬼門潔净府也去宛陳莝謂去積¶
　久之水物猶如草莝之不可留於身中也¶
劉宗厚曰按經論水氣証治至為機宻故云開鬼門潔¶
　净府然鬼門者猶幽𤣥之謂有毛竅而不見其開闔¶
　邪氣感入邪與正相摶毛竅閉塞而寒熱作為病客¶
　於表故宜發汗遣邪氣以開鬼門也此亦發汗之别¶
<pb:KR3e0076_WYG_005-8b>¶
　稱泄諸病在表之通例也净府者謂膀胱内無入孔¶
　而外有出竅為清净津液之府憑腎氣蔵氣化水榖¶
　之精而渗入脬中氣約成溺出也夫腎主下焦司闔¶
　闢開竅二隂肺脾之氣通調水道下輸膀胱氣化水¶
　行而自清净否則便澁或濁或淋為水氣溢於腠理¶
　為膚腫諸病若宛屈陳莝壅滯身中當泄去是物而¶
　潔净宜此二法在表者汗之在裏者㵼之權衡于治¶
　也雖然經云水病本之于肺腎二經而古今方論並¶
<pb:KR3e0076_WYG_005-9a>¶
　不以治水獨㵼腎氣為説者何盖腎隂奉行降令為¶
　生化之源而常不足至隂精損削於内生氣不能運¶
　化至為胕腫其氣索矣况肺弱而母氣孤危者乎故¶
　東垣曰若治以甘淡渗泄陽藥獨陽無隂其欲化得¶
　乎此探擷已上治例之妙也如積飲留飲傷脾若土¶
　之于雨中則為坭矣或因七情所致手足太隂俱病¶
　身浮腫似水氣用燥脾導氣之劑即愈一則若坭土¶
　之得和風暖日水濕去而陽化自然萬物生長一則¶
<pb:KR3e0076_WYG_005-9b>¶
　肺氣開泄渗道通利水氣不濡于脾矣此正諸濕腫¶
　滿皆属脾土諸氣膹欝皆属於肺而與隂陽為病水¶
　氣機之不同故亦不待開鬼門潔净府而已也¶
原病式謂水腫為濕熱實甚故治以辛苦寒藥葢以辛¶
　㪚結而苦燥濕以寒除熱而随其利濕去結㪚熱退¶
　氣和而愈而謂脾虚不能制水之説為非¶
丹溪以水腫由脾虚不能制水故水漬妄行當以参术¶
　補脾使脾健則自能轉運而水自行但宜補中行濕¶
<pb:KR3e0076_WYG_005-10a>¶
　利小便為上¶
劉宗厚曰按劉河間以水腫為濕熱謂在表有熱宜汗¶
　謂在裏有熱宜下治法宜開鬼門潔净府盖言有餘¶
　之証然也丹溪以脾虚不能制水治當補中行濕利¶
　小便盖言不足之証然也若夫滋腎制火之説愚切¶
　以為未當盖補腎之藥乃隂滯柔潤適以滋濕耳豈¶
　理也哉今治此証但脾虚受濕為不足所致者宜燥¶
　脾土兼利小便若夫氣欝飲食濕熱所致者禁不得¶
<pb:KR3e0076_WYG_005-10b>¶
　妄下証雖可下又當權其輕重不可過用芫花大㦸¶
　甘遂猛峻之劑暫時快利水氣復来而無以治之也¶
　少壮充實脉洪大有力者當導厺其水年老虚人得¶
　此惟當補中行濕為先設或元氣下䧟者即又當升¶
　提之¶
古方十種証候以短氣不得卧為心水兩脇疼痛為肝¶
　水大便鴨溏為肺水四肢苦重為脾水腰痛足冷為¶
　腎水口苦咽乾為膽水乍虚乍實為大腸水腹急肢¶
<pb:KR3e0076_WYG_005-11a>¶
　瘦為膀胱水小便秘澁為胃水小腹急滿為小腸水¶
　以此十水為正水外有風水皮水石水黄汗風水又¶
　有風腫氣腫血腫風腫者皮粗麻木不仁走注疼痛¶
　氣腫者皮厚四肢痩削腹脇脹膨至若煩躁潄水迷¶
　忘驚狂嘔逆煩悶皮間有紅縷赤㾗者此血腫也㜏¶
　人經脉壅閉敗血停腐尤多見此姙娠亦有氣遏水¶
　道而虚腫者此但順氣安脾飲食無阻既産而腫自¶
　消若産後發虚則虚退而告殂矣¶
<pb:KR3e0076_WYG_005-11b>¶
大抵浮腫之脉帶數即是虚寒潜止其間乆必沉伏沉¶
　伏則陽虚隂實為水必矣　靣龎然浮腫疼痛其色¶
　炲黒多汗惡風者属腎風(治見/風&KR1339;)¶
諸唇黒則傷脾缺盆平則傷心臍出則傷肝足心平則¶
　傷腎背平則傷肺凡此五傷必不可治¶
大凡水腫先起於腹而後散於四肢者生先起於四肢¶
　而後入腹者死至若皷脹而肚上青筋脹滿而大便¶
　&KR0632;泄乆瘧而轉作虚浮又兼見前五傷則死矣與夫¶
<pb:KR3e0076_WYG_005-12a>¶
　男從脚上腫而上女從上腫而下或肉硬或掌心平¶
　而無紋皆不治¶
　　論生死脉法¶
水病脉洪大者可治㣲細者不可治水病賬閉其脉浮¶
　大數者生沉細虚小者死水病腹大如皷脉虚者死¶
　實者生¶
　　脉經叙諸水形症(原出金匱要畧/)¶
病有風水有皮水有正水有石水有黄汗¶
<pb:KR3e0076_WYG_005-12b>¶
　寸口脉沉&KR0632;者中有水氣靣目腫大有熱或身體反¶
　重而酸或惡風一身悉腫脉浮不渇續自汗出而無¶
　大熱者皆為風水風水其脉自浮外症骨節疼痛惡¶
　風¶
　皮水其脉亦浮外症胕腫按之沒指不惡風其腹如¶
　皷不渇當發其汗皮水之為病四肢腫水氣在皮膚¶
　中四肢聶聶動者防已茯苓湯主之¶
　　正水其脉沉遲外証自喘¶
<pb:KR3e0076_WYG_005-13a>¶
　石水其脉自沉外証腹滿不喘¶
　黄汗其脉沉遅身發熱胸滿四肢頭靣腫乆不愈必¶
　致癰膿¶
　心水者其身重而少氣不得卧煩而躁其人隂腫¶
　肝水者其腹大不能自轉側脇下腹痛時時津液㣲¶
　生小便續通¶
　肺水者其身腫小便難時時鴨溏¶
　脾水者其腹大四肢苦重津液不生但苦少氣小便¶
<pb:KR3e0076_WYG_005-13b>¶
　難¶
　腎水者其腹大臍腫腰痛不得溺隂下濕如牛鼻上¶
　汗其足逆冷靣瘦¶
　裏水者一身靣目黄腫其脉沉小便不利故令病水¶
　也¶
仲景曰諸水身半以下腫者當利小便身半已上當發¶
　汗經云身半已上天氣主之身半以下地氣主之天¶
　氣主之者其在皮也故汗而發之¶
<pb:KR3e0076_WYG_005-14a>¶
　問肌肉之外皮膚之裏首至足一身皆腫者當作何¶
　治荅曰亦宜汗之也與身半以上同法身半以上汗¶
　之者尺寸之天地也故汗之肌肉之外皮膚之裏一¶
　身盡腫者從天而汗之此表裡之浮沉凡治之法當¶
　如是也肺心肝腎中州已上俱宜汗中州已下皆宜¶
　汗如小便利而渇不宜汗不宜下以其重亡津液故¶
　也¶
王海蔵曰觀髙低内外輕重表裡随經補㵼要當謹察¶
<pb:KR3e0076_WYG_005-14b>¶
　肺胃腎三經病即&KR0146;也¶
夫水氣者胃土不能制腎水逆而上行𫝊入于肝故令¶
　人腫治者惟知泄水而不知益胃故多下之强令水¶
　出不依天度流轉故胃愈虚食不滋味則發而不能¶
　治也莫若行其所無事則為上計不可不知　凡補¶
　胃不可使之壅滯如本草叙赤小荳治水腫通氣補¶
　脾胃之類是也¶
羅太無治許魯齋藥案云魯齋年五十八靣目肢體浮¶
<pb:KR3e0076_WYG_005-15a>¶
　腫大便溏多腹脹腸鳴時痛飲食减少脉得弦細而¶
　緩年少時多服牽牛大黄藥靣目四肢時有浮腫今¶
　因隂雨故大發予曰當運之氣出自中焦者胃也胃¶
　氣弱不能布散水榖之氣营飬臓府經絡皮毛故氣¶
　行而濇為浮腫大便溏多而腹脹腸鳴皆濕氣勝也¶
　四時五臓皆以胃氣為本五臓有胃氣則和平而安¶
　若胃氣虚弱不能運動滋飬五臓則五臓脉不和平¶
　本臓之氣盛者其脉獨見輕則病過甚則病死故經¶
<pb:KR3e0076_WYG_005-15b>¶
　曰真臓之脉弦無胃氣則死今幸未至於甚尚可調¶
　補人知服牽牛大黄為一時之快不知其為終身之¶
　害也遂以平胃散加白术茯苓草荳蔲仁數服而腹¶
　脹溏泄腸鳴時痛皆愈飲食進止有四肢浮腫以導¶
　滯通經湯主之良愈¶
導滯通經湯　治脾濕而氣不宣通靣目手足浮腫¶
　陳皮　白术　桑白皮　木香(各五/錢)茯苓(一兩/)¶
　　右每服六七錢水煎食前服(霖雨時加/澤㵼一兩)¶
<pb:KR3e0076_WYG_005-16a>¶
丹溪治水腫多以二陳加白术人参蒼术為主佐以黄¶
　芩麥冬炒梔子制肝木若腹脹少佐以厚朴　氣不¶
　運加木香木通　氣若䧟下加升麻柴胡提之随病¶
　加减必湏補中行濕二陳治濕加升提之藥能使大¶
　便潤而小便長　産後必湏以大補血氣為主少佐¶
　蒼术茯苓使水自降用大劑白术補脾若壅滿用半¶
　夏陳皮香附監之　有熱當清肺金麥門冬黄芩之¶
　属　一方用山梔去皮取仁炒槌碎米湯送下一抄¶
<pb:KR3e0076_WYG_005-16b>¶
　若胃熱病在上者帶皮用　治熱水腫山梔子五錢¶
　木香一錢半白术二錢半取急流水煎服　水脹用¶
　大㦸香薷濃煎汁成膏丸去暑利小水　大㦸為末¶
　棗肉丸十丸泄小水刼實者¶
綱目述丹溪治水腫得效之法十五條其法大率以甘¶
　草佐白术参陳等劑補中氣為君木通&KR0632;石郁李仁¶
　海金沙行水為臣厚朴大腹皮蘓梗通滯意為佐使¶
　如氣不升浮惡寒脉沉者探吐以提之頭靣光腫加¶
<pb:KR3e0076_WYG_005-17a>¶
　麻黄㣲汗之挾積氣者佐以保和温中抑青等丸磨¶
　之挾熱者佐以黄芩之類清之挾瘡癕者佐以連翹¶
　犀角㪚之而随証加减也¶
仲景曰寸口脉沉而遅沉則為水遅則為寒寒水相摶¶
　趺陽脉伏水榖不化膽氣衰則鶩溏胃氣衰則身腫¶
　少隂脉細男子則小便不利婦人則經水不通經為¶
　血血不利則為水名曰血分¶
仲景治水大法¶
<pb:KR3e0076_WYG_005-17b>¶
　風水脉浮身重汗出惡風者防已黄茋湯主之¶
　防已(一兩/)黄茋(一兩二/錢五分)白术(七錢/五分)甘草(炙五/錢)¶
　　右每服五錢生薑四片棗一枚水煎温服良乆冄¶
　　服　腹痛加白芍藥¶
因濕為腫者前湯調下五苓散　又前湯治風濕脉浮¶
　為在表其人或頭汗出外無表証惟腰以下常重而¶
　腫難以屈伸腰以上俱和者並效¶
風水惡風一身悉腫脬浮不渇自汗出而無實熱者越¶
<pb:KR3e0076_WYG_005-18a>¶
　婢湯主之　治裏水加白术四兩¶
　麻黄(去節/六兩)石膏(半斤/)生薑(三兩/)大棗(十二/枚)甘草(二/兩)¶
　　右五味以水六升先煮麻黄抹去上沫入諸藥煮¶
　　取三升分温三服　惡風者加大附子一枚(炮/)¶
　　古今録騐治風水加术四兩¶
皮水為病四肢腫水氣在皮膚中四肢聶聶動者防已¶
　加茯苓湯主之¶
　防已　黄茋　桂枝(各三/兩)茯苓(六兩/)甘草(炙二/兩)¶
<pb:KR3e0076_WYG_005-18b>¶
　　右五味水六升煮取三升分温三服¶
裏水為病越婢加术湯主之又甘草麻黄湯亦主之¶
　甘草(炙二/兩)麻黄(去節/四兩)¶
　　水五升先煮麻黄去渣沫内甘草煮取三升温服¶
　　一升被覆出汗汗不出再服慎風寒¶
水之為病其脉沉小属少隂浮者為風無水虚脹者為¶
　氣水發其汗即已脉沉者宜附子麻黄湯浮者宜杏¶
　子湯¶
<pb:KR3e0076_WYG_005-19a>¶
附子麻黄湯¶
　附子(一枚炮去皮/臍切作八片)麻黄(去節/)甘草(炙各/三兩)¶
　　水七升先煮麻黄冄沸去上沫内諸藥煮取二升¶
　　半温服八合日三服¶
隂陽結邪多隂少陽名曰石水小腹腫石水者謂冬月¶
　水氷如石之時故曰石水也火墓於盛冬陽氣㣲故¶
　石水而死也(腎肝並沉為石/水並浮為風水)¶
黄汗之為病身體腫發熱汗出而渇状如風水汗沾衣¶
<pb:KR3e0076_WYG_005-19b>¶
　色其黄如蘗汁脉自沉問曰從何得之以汗出入水¶
　中浴汗從孔中入得之黄汗者黄茋芍藥桂枝苦酒¶
　湯主之¶
　黄茋(五兩/)芍藥(三兩/)桂枝(去浮皮/三兩)苦酒(一升/)¶
　　水七升煮三升温服一升當心煩也至六七日乃¶
　　觧若心煩不止者以苦酒阻故也¶
黄汗之為病兩頸自冷假令發熱此属歴節食已汗出¶
　又身常暮卧盗汗出者此榮氣也若汗出已反發熱¶
<pb:KR3e0076_WYG_005-20a>¶
　者乆乆其身必甲錯發熱不止者必生惡瘡若身重¶
　汗已出輙輕者乆乆其身瞤瞤即胸中痛有又從腰¶
　已上必汗出下無汗腰下弛痛如有物在皮中状劇¶
　者不能食身疼重煩躁小便不利此為黄汗桂枝加¶
　黄茋湯主之¶
　桂枝(去浮/皮)生薑　芍藥(各三/兩)甘草(炙二/兩)黄茋¶
　　右入棗十二枚擘以水八升煮取三升温服一升¶
　　湏臾飲熱稀粥一升以助藥力被覆取汗不汗更¶
<pb:KR3e0076_WYG_005-20b>¶
　　服之¶
師曰寸口脉遲而澁遲則為寒澁則為虚不足趺陽脉¶
　㣲而遲㣲則為氣遲則為寒寒氣不足則手足厥冷則¶
　營衞不利營衞不利則腹滿胸鳴相逐氣轉膀胱營¶
　衞俱勞陽氣不通則身冷隂氣不通則骨痛陽前通¶
　則惡寒隂前通則脾不仁隂陽相得其氣乃行大氣¶
　一轉其氣乃㪚實則失氣虚則遺溺名曰氣分氣分¶
　心下堅大如盤如旋杯水飲所作桂枝去芍藥加麻¶
<pb:KR3e0076_WYG_005-21a>¶
　黄附子細辛湯主之¶
　桂枝(去浮/皮)生薑　麻黄(去節/)細辛(各二/兩)甘草(炙一/兩)¶
　大棗(二十/枚擘)附子(二枚炮去/皮切八片)¶
　　右水七升先煮麻黄去沫内諸藥煮取二升分温¶
　　三服當汗出如䖝行皮中愈¶
心下堅大如盤如旋杯水飲所作枳术湯主之¶
　枳實　白术(各三/兩)¶
　　右二味水五升煮取三升分温三服腹中耎即當¶
<pb:KR3e0076_WYG_005-21b>¶
　　㪚也¶
靣目浮腫喘嗽痰涎葶藶大棗㵼肺湯主之¶
　甜葶藶　苦葶藶(等分/)大棗¶
腰已下有水氣牡蠣澤㵼㪚¶
兩脇下有水氣腹中雷鳴生薑㵼心湯¶
十棗湯¶
　大㦸　　芫芲　　甘遂(各等/分)¶
三花神祐丸¶
<pb:KR3e0076_WYG_005-22a>¶
　十棗湯加　牽牛　大黄　輕粉　水丸服¶
除濕丹¶
　神祐丸加　乳香　沒藥¶
𤣥青丹¶
　神祐丸加　黄連　黄栢　青黛¶
　　已上四方不可輕用必㸔其有實候乃用之¶
眀理趂痛丸　治水氣浮腫又治脚氣上攻風毒走注¶
　疼痛神效¶
<pb:KR3e0076_WYG_005-22b>¶
　白芥子(生為/末)肥甘遂(生為/末)生大黄(各末/一兩)¶
　　右用白麺一兩半滴水丸作餅子&KR1020;令黄不可過¶
　　焦為末醋糊丸梧桐子大冷酒下二十丸不拘時¶
　　量虚實加减¶
紫苑㪚¶
　木香　人参　白术　紫苑　川芎(各二/兩)¶
　　右粗末生薑烏梅煎服次日又一服¶
調胃白术澤㵼散¶
<pb:KR3e0076_WYG_005-23a>¶
　治痰病化為水氣𫝊為水皷不能食¶
　白术　澤㵼　芍藥　陳皮　茯苓　生薑¶
　木香　梹榔(各等/分)　一法加白术本藥各半治臍腹¶
　　上腫如神心下痞者加枳實下盛者加㯽榔¶
胡洽方　治支飲澼飲于十棗湯中加大黄甘草五兩¶
　同煎服之故以相反之劑欲其上下俱去也　郁李¶
　仁破澼氣能下四肢水　大抵去水藥多泄熱當求¶
　脉之虚實下之¶
<pb:KR3e0076_WYG_005-23b>¶
消腫散　治水氣喘呼不得卧煩熱躁渇大小便不利¶
　大黄(蒸/)山梔(炒/)甘草(炙/)乾葛　陳皮　麻黄¶
　川芎　馬牙硝(各等/分)¶
　　為末蜜湯調下二錢¶
又方　千金子二百五十粒薑三片滚水煎空心服以¶
　　利為度¶
集成尊重丸　治蠱証水腫氣腫喘急小水赤澁大便¶
　秘結一切中滿单腹皷脹¶
<pb:KR3e0076_WYG_005-24a>¶
　人参　沉香　丁香　木香　梹榔　車前子¶
　葶藶子(各四/錢)胡椒　蝎梢　&KR0632;石　海金沙¶
　赤茯苓　白豆䓻(各一/錢半)蘿蔔子(六/錢)郁李仁(一兩/二錢)¶
　　右為末薑汁糊丸梧桐子每服三丸薑湯下一日¶
　　服三次¶
簡易方　治蠱脹身乾黒瘦多渇煩悶¶
　馬鞭草細剉晒乾勿見火以酒煮味出去渣温服立¶
　效不善酒者水煎亦可(六月半時採/)¶
<pb:KR3e0076_WYG_005-24b>¶
元戎神方¶
　烏鷄子一枚去頂取清黄汁調膩粉一大錢令勻内¶
　殻中以蒸餅劑裹之蒸熟去殻取熟黄二葶藶等分¶
　炒為末與上并黄蒸餅等為丸荳大每服三五十丸¶
　車前子湯下小便澁不通瞿麥湯下¶
　　又攻擊泄下之劑(去菀陳莝之法也/)¶
許學士十腫水病并根源証状方法¶
　一青水先從左右肋腫起根在肝　大㦸¶
<pb:KR3e0076_WYG_005-25a>¶
　二赤水先從舌根起根在心　　　葶藶子¶
　三黄水從腰腹起根在脾　　　　甘遂(炒/)¶
　四白水從脚腫起根在肺　　　　桑白皮¶
　五黒水從外腎腫起根在腎　　　連翹¶
　六𤣥水從靣腫起根在外腎　　　芫芲(醋炒/)¶
　七風水從四肢腫起根在骨　　　澤㵼¶
　八石水從腎腫起根在膀胱　　　藁本¶
　九高水從小腹腫起根小腸　　　巴豆(去皮/油)¶
<pb:KR3e0076_WYG_005-25b>¶
　十氣水或盛或衰起根在腹　　　赤小豆¶
　　右十般腫病各有根源種種不同㸔十腫病根除¶
　　一味倍多餘九味等分逐味依法修治焙為細末¶
　　煉蜜丸如梧子大用赤茯苓湯吞下三丸不拘時¶
　　候每日三服忌塩一百二十日縁塩能化水也又¶
　　忌魚鰕麺食一切毒物及生冷房室甚效用此方¶
　　獲瘥後更服後来補藥¶
補藥方¶
<pb:KR3e0076_WYG_005-26a>¶
　肉桂(去粗/皮)乾薑　肉豆䓻　赤茯苓(去/皮)莪术(醋/煮)¶
　川芎　　桔梗(各等/分)¶
　　依法製服一方無茯苓莪术有青皮白术梹榔¶
　　俱等分為末每服三錢百沸湯㸃服空心食前日¶
　　午晩各一服前項二方治水腫病甚效予試用之¶
　　百發百中獲濟無數¶
治腫滿小便不利茯苓散¶
　郁李仁(四/錢)梹榔(二/錢)白术(一/錢)赤茯苓(一/錢)甘遂(切片炒/一錢)陳皮¶
<pb:KR3e0076_WYG_005-26b>¶
　(一錢/半)右為末每服一錢薑棗湯調下¶
　　已上三方許學士試效者治水腫無逾此矣¶
雄黄神金散¶
　雄黄　葶藶(&KR2009;米炒熟/去米一兩)澤㵼　椒目(减半/)大㦸¶
　巴㦸　茯苓　芫芲(醋浸一/日炒)甘遂　桑皮(各一/兩)¶
　　右為末空心用井花水調服每一錢加至五錢以¶
　　利為度忌塩醋生冷油膩之物¶
　　從脚腫加葶藶　肚腫加椒目　從隂腫加澤㵼¶
<pb:KR3e0076_WYG_005-27a>¶
　　靣腫加茯苓　從心腫根在肋加䧺黄　從肢腫¶
　　根在皮加甘遂　從口腫根在小腸加巴㦸　從¶
　　腰腫根在腎加大㦸　從膝腫根在肝加芫芲¶
三白散　治膀胱藴熱風濕相乗隂囊腫大二便不利¶
　白丑(二/兩)桑白皮　白术　陳皮　木通(各等/分)¶
　　為末每服二錢空心薑湯調下小児减半¶
秘方　治皷脹如神氣皷則放屁水皷則下水而愈¶
　大㦸　白商陸　甘遂(各三/錢)陳皮(二/錢)大腹皮¶
<pb:KR3e0076_WYG_005-27b>¶
　梹榔　白术　海帶　海藻(各二/兩)¶
　　為末每用三錢和白麺三兩水拌做一塊分作三¶
　　小塊每塊捍碗口大薄餅一箇共作三箇無油锅¶
　　内烙熟空心服一餅酒送下茶過口坐卧忌風生¶
　　冷油膩塩一箇月不能斷葷者不可治也此藥試¶
　　過每用一餅僅行水四五度並不瘦人¶
一方　用乾鷄屎一升炒黄好酒三碗淬下煮作一碗¶
　絹濾去渣飲之少頃腹中氣大轉腸鳴從大便利下¶
<pb:KR3e0076_WYG_005-28a>¶
　脚膝及蹄上下先皺起漸漸消至腹如一次消不盡¶
　冄服一劑以田螺二枚滚酒内渫熟食之即止後以¶
　温粥調飬而安¶
　　此方治一切水氣濕發腫效¶
三因消腫丸　治水腫喘滿小便不利¶
　&KR0632;石　木通　白术　黒丑(炒/)茯苓　半夏¶
　陳皮(各一/錢)木香　&KR1840;麥　丁香(各五/分)¶
　　為末酒糊丸梧子大每五十丸灯心麦門湯下¶
<pb:KR3e0076_WYG_005-28b>¶
葶藶丸　治涌水証如溢囊裹裡漿或遍身腫滿按腹¶
　不堅疾行則濯濯有聲或喘欬不定¶
　葶藶(炒/)澤㵼　椒目　桑白皮　木猪苓¶
　杏仁(各五/錢)¶
　　為末煉蜜丸梧子大每二三十丸葱白湯下不拘¶
　　時服以利為度¶
局方神助散　治十種水氣靣目四肢浮腫以手按之¶
　随手而起欬嗽喘急不得安卧小便赤澁大便不利¶
<pb:KR3e0076_WYG_005-29a>¶
　黒丑末　澤㵼(各一/兩)椒目(一兩/半)猪苓(二/兩)葶藶(三/兩)¶
　　右為末葱白三莖水煎入酒調服三錢¶
薏苡根散　治水腫¶
　薏苡根(君/)　木香　㯽榔　黒丑¶
　　右為末酒調服妙¶
聖恵氣寳丸(又名順/氣丸)治腰脇俱病如抱一甕肌膚堅硬¶
　按之如皷脚腫不能屈伸自頭至膻中瘦脊露骨胷¶
　膈痞悶四肢無力¶
<pb:KR3e0076_WYG_005-29b>¶
　木香　茴香(炒/)羌活　木𤓰　川芎　當歸¶
　陳皮(炒/)梹榔　地骨皮(各一/兩)大黄(一兩/半)黒丑(二/兩)¶
　皂角(四/兩)¶
　　右為末熬皂角膏為丸梧子大每六十丸温酒下¶
　　一方無木𤓰生薑灯心湯下治一切氣血凝滯風¶
　　毒熾盛脚氣走注作腫或大便閉脚氣入腹滿悶¶
　　寒熱徃来状如傷寒並宜服之¶
簡易方　治水蠱不問年月深者¶
<pb:KR3e0076_WYG_005-30a>¶
　大㦸　當歸　陳皮(各一/兩)¶
　　水二升煮七分頓服利二三斗即愈¶
元戎方　治十種水氣垂死¶
　鯉魚一頭重一斤者和葱白冬𤓰羮食之¶
又治皷氣方¶
　&KR0632;石　輕粉(各一/錢)槐花(一錢/半)¶
　　右不犯鉄氣為細末生地黄自然汁生薑自然汁¶
　　停滴在藥中為丸梧桐子大一日服三丸次日服¶
<pb:KR3e0076_WYG_005-30b>¶
　　四丸五日以下早辰只一服用生地黄汁温送下¶
　　小便中水盡為度得睡後日服嘉禾散十日永不¶
　　冄發¶
　治隂水腫之劑¶
五皮散　治風濕客於脾經氣血凝滯以致面目俱浮¶
　四肢腫滿心腹膨脹上氣喘促¶
　五加皮　地骨皮　生薑皮　大腹皮　茯苓皮¶
　　水煎熱服　一方加牽牛¶
<pb:KR3e0076_WYG_005-31a>¶
　　澹寮方無地骨皮五加皮　加陳皮桑白皮¶
白术木香散　治腫滿喘嗽欲變成水病者不能食不¶
　能卧小便秘¶
　白术　猪苓　甘草　澤㵼　赤茯苓(各五/錢)¶
　木香　梹榔(各三/錢)橘紅(二/兩)官桂(二/錢)&KR0632;石(三/兩)¶
　　右每服一兩半生薑三片水煎温服(一方加/木通)¶
㧞萃聖靈丹　治脾肺有濕喘滿風盛小便赤澁¶
　苦葶藶(炒四/兩)防已(二/錢)赤茯苓(麺/炒)木香¶
<pb:KR3e0076_WYG_005-31b>¶
　梹榔　木通　人参(各一錢/五分)¶
　　為末以棗肉丸梧子大每服五十丸桑白皮湯下¶
續随子丸　治通身虚腫喘悶不快¶
　人参　防已　赤茯苓(麺/炒)續随子　木香¶
　梹榔　海金沙(另炒各/五錢)苦葶藶(四/兩)¶
　　右為末棗肉丸梧子大每五十丸桑皮湯下¶
退腫搨氣散　治積水驚水或飲水過多停積于脾故¶
　四肢而身熱用藥惟内消其腫自退¶
<pb:KR3e0076_WYG_005-32a>¶
　赤豆　陳皮　蘿蔔子　甘草(炙各/五錢)木香(二錢/半)¶
　　每服一兩生薑三片棗一枚水煎食前服¶
復元丹　治水腫皮膚盈溢心腹堅脹喘急不得正偃¶
　正偃則咳嗽腿腹冷口苦舌乾小便不利夢中虚驚¶
　不得安卧¶
　附子(炮/)木香(煨/)茴香(炒/)川椒(炒去/汗)獨活　厚朴¶
　白术(炒/)吴茱茰(炒/)桂心(各一/兩)澤㵼(一兩/半)肉果(煨/)¶
　梹榔(各五/錢)¶
<pb:KR3e0076_WYG_005-32b>¶
　　為末糊丸梧子大每服五十丸紫蘓湯下一日三¶
　　服先便旋利如傾次乃腫潰喘止此藥能助真火¶
　　以飬真土運樞機禁慾絶塩半年乃不再作¶
當歸散　治同前¶
　川芎　赤芍藥　牡丹皮　白术　赤茯苓¶
　陳皮　梹榔　木香　桂心　木通(各等分/為末)¶
　　脚膝頭靣腫大小便不快每服二錢水一鍾紫蘓¶
　　葉二片木𤓰一片同煎八分温服日三服稍覺愈¶
<pb:KR3e0076_WYG_005-33a>¶
　　只早晩服二次但覺氣下小便長是效　臓虚去¶
　　梹榔　臍凸加大腹皮猪苓各一兩　忌鷄魚肉¶
　　酸醎之物及海味¶
大半夏湯　治土不能制水水則干腸胃溢於皮膚漉¶
　漉有聲怔忡喘息名曰水脹¶
　橘紅　半夏　茯苓　甘草　桔梗　梹榔¶
　各等分每服五錢薑三片水煎服¶
赤茯苓丸　治同上¶
<pb:KR3e0076_WYG_005-33b>¶
　木香(五錢/)苦葶藶(炒四/兩)防已(二兩/)赤茯苓(二兩/)¶
　　為末棗肉丸梧子大每服三十丸桑皮湯下¶
人参葶藶丸　治一切水腫及喘滿不可當者¶
　人参(一兩/)苦葶藶(炒四/兩)¶
　　為末棗肉丸梧子大每三十丸桑白皮湯下¶
神秘湯　治水氣上乗于肺肺得水而浮水腫不卧卧¶
　則喘¶
　白茯苓　木香(各五/錢)桑白皮　紫蘓(葉/)陳皮¶
<pb:KR3e0076_WYG_005-34a>¶
　人参(各七/錢)¶
　　薑七片水三鍾煎鍾半食後分五服¶
無碍丸　治脾病横流四肢腫滿¶
　木香(半/兩)蓬术(炮/)三稜(炮/)梹榔　郁李仁(炮去皮/各一兩)¶
　大腹皮(二/兩)¶
　　為末麥芽麺糊為丸梧子大每服三十丸生薑湯¶
　　吞下¶
香蘓散　治水氣虚腫小便赤澁¶
<pb:KR3e0076_WYG_005-34b>¶
　陳皮(去白/一兩)防已　木通　紫蘓葉(各/錢)¶
　　右為末每服二錢薑三片水煎食前服¶
小葶藶丸　治腫滿腹大四肢枯痩小便澁濁¶
　甜葶藶(炒/)薺菜根(等分/為末)¶
　　煉蜜丸弹子大每服一丸陳皮湯嚼下只三丸小¶
　　便清數病愈¶
牡蠣澤㵼散　治脾胃氣虚不能約制腎水水溢下焦¶
　腰以下腫¶
<pb:KR3e0076_WYG_005-35a>¶
　牡蠣(炒/)澤㵼　蜀漆(洗去/腥)葶藶(炒/)𤓰蒌根¶
　白商陸根　海藻(洗/)¶
　　等分為末白湯調服方寸七小便利止後服¶
踈鑿飲子　治水氣遍身浮腫喘呼氣急煩渇大小便¶
　不利服熱藥不得者¶
　澤㵼　赤小豆　白商陸　大腹皮　茯苓¶
　羌活　椒目　木通　秦芁　梹榔(等分/)¶
　　薑五片水煎服¶
<pb:KR3e0076_WYG_005-35b>¶
大橘皮湯　治濕熱内攻腹脹水腫小便不利大便&KR0632;¶
　泄¶
　陳皮(一兩/半)木香(二錢/半)&KR0632;石(六/兩)梹榔(三/錢)茯苓(一/兩)¶
　猪苓　白术　澤㵼　肉桂(各五/錢)甘草(三/錢)¶
　　生薑五片水煎服¶
實脾散¶
　厚朴　白术　木𤓰　附子(炮/)木香　茯苓¶
　大腹子　草果仁　乾薑(炮各/一兩)甘草(炙五/錢)¶
<pb:KR3e0076_WYG_005-36a>¶
　　薑五片棗一枚水煎服¶
加味枳术湯　治氣為痰飲所膈心下堅脹名曰氣分¶
　枳殻　白术　陳皮　梹榔　桔梗　木香¶
　桂　　紫蘓梗葉　五靈脂(炒各/二分)半夏¶
　茯苓　甘草(各一/分半)¶
　　薑三片水煎服¶
調榮散　治瘀血化為水四肢浮腫皮肉赤紋名曰血¶
　分¶
<pb:KR3e0076_WYG_005-36b>¶
　細辛　莪术　桂　赤芍　川歸　川芎　𤣥胡索¶
　白芷　大腹皮　桑白皮　梹榔　&KR1840;麥穂　陳皮¶
　赤茯苓　葶藶(炒/)大黄(煨各/一分)甘草(炙一/分半)¶
　　每服五錢薑棗煎食前服¶
大荳湯　治風水通身腫百節痛惡風自汗眼合不得¶
　短氣欲絶其脉浮¶
　大荳　杏仁(去皮/尖炒)麻黄　防風　防已　猪苓(各四/兩)¶
　澤㵼　黄茋　烏頭(炮各/三兩)半夏　茯苓　白术(各五/兩)¶
<pb:KR3e0076_WYG_005-37a>¶
　甘遂(炒/)甘草(炙各/一兩)¶
　　每服五錢薑七片水二鍾酒半鍾煎一鍾服以大¶
　　小便利為度如不利加生大㦸(五/兩)葶藶(炒香/二兩)無不¶
　　利矣¶
　　内甘遂甘草本相反故用之以成功屡試屡效非¶
　　泛常所可測也¶
澤漆湯　治石水四肢痩腹腫不喘其脉沉¶
　澤漆(洗去腥/五兩)桑白皮(六/兩)射干(米泔水/浸)黄芩　茯苓¶
<pb:KR3e0076_WYG_005-37b>¶
　白术(各四/兩)澤㵼　防己(各二/兩)¶
　　每服五錢水三鍾先用黒豆一合煎至二鍾入藥¶
　　同煎七分空心食前服一日三次¶
附子菉荳湯　治寒客皮膚殻殻然而堅腹大身腫按¶
　之陷而不起色不變病名膚脹一劑未知冄作¶
　大附子(大者一枚/生去皮臍)菉荳(二兩/)生薑(一兩/切)¶
　　水二鍾煎一鍾分三服空心午晩各一服¶
葶藶防已丸　治靣目浮腫肺氣喘咳不安小便赤澁¶
<pb:KR3e0076_WYG_005-38a>¶
　防己(一/兩)木通　葶歴　杏仁(去皮尖/麸炒)貝母(煨各/一兩)¶
　　右為末棗肉丸梧子大每服五十丸食逺服桑白¶
　　皮煎湯送下¶
酒腫丸　治酒腫及脾虚發腫¶
　蘿蔔(十/枚)皂角(五/枚)¶
　　二味用水煮乾去皂角将蘿蔔搗爛蒸餅糊為丸¶
　　芡實大蘿蔔煎湯如意送下¶
犀角湯　治結陽症四肢腫滿熱菀不散(或毒/攻注)¶
<pb:KR3e0076_WYG_005-38b>¶
　犀角　𤣥参　連翹　柴胡(各五/分)芒硝(三/錢)升麻¶
　木通(各一/錢)沉香　射干　甘草(炙各/七分)麥門冬(三/錢)¶
　　分二服水煎¶
消腫湯　治水腫喘滿大小便不利¶
　白术　山梔(各五/錢)赤茯苓　蘿蔔子(各三/錢)葶藶¶
　椒目　蘓子(各一/錢)沉香(三/分)木香(五/分)¶
　　水煎服¶
又方　繼前服(已上二方神效/)¶
<pb:KR3e0076_WYG_005-39a>¶
　葶藶(二/錢)椒目(一/錢)猪苓(一錢/半)澤㵼(八/分)¶
　　葱白三根水煎吞牽牛末為丸則大小便俱通¶
二竒方¶
　白术(五/錢)滑石(三/錢)¶
　　水煎服七服全愈¶
白茯苓湯　治水腫　開鬼門㓗净府(机要方/)¶
　白茯苓　澤㵼(各二/兩)郁李仁(五/錢)¶
　　水煎臨服入生薑自然汁服　或作粥飯或和麵¶
<pb:KR3e0076_WYG_005-39b>¶
　　作粿食之五七日後俟脹下乃與白术散¶
又方　大田螺大蒜生車前草和研為膏作大餅敷于¶
　臍上少頃水從小便出𢾗日愈¶
病機白术散　服前白茯苓湯利後以此補之¶
　白术　澤㵼(各五/錢)¶
　　為末以茯苓三錢煎湯調下或丸服亦可每三十¶
　　丸從少至多後以黄茋建中湯之類調補¶
　　脹滿門(一名皷脹/)¶
<pb:KR3e0076_WYG_005-40a>¶
内經曰諸濕腫滿皆属于脾(盖言脾虚不能運化/此脹滿之所由生也)¶
又曰濁氣在上則生䐜脹(此清濁相干而為脹也/其中亦有寒熱之分)¶
靈樞曰脹者皆因厥氣在下寒氣逆上榮氣留止真邪¶
　相攻兩氣相摶合而為脹又曰内虚不足中寒濕令¶
　人中滿又曰胃中寒則腹滿¶
針經云脹取三陽三陽者足太陽膀胱寒水為脹也(此/皆)¶
　(以脹為/寒也)¶
内經曰諸腹脹大皆属于熱¶
<pb:KR3e0076_WYG_005-40b>¶
丹溪曰七情内傷六滛外侵飲食不節房勞致虚脾土¶
　受傷轉輸失職胃雖受谷不能運化故陽自升隂自¶
　降而成天地不交之否清濁相混隧道壅塞濕欝為¶
　熱熱又生濕濕熱相生遂成脹滿經曰皷脹是也以¶
　其外雖堅滿中空無物有似於皷又名蠱者若䖝侵¶
　食有蠱之義是以脹滿為熱也¶
陽熱為邪則身體有熱腹滿而咽乾隂寒為邪則吐不¶
　下食脹滿而自利¶
<pb:KR3e0076_WYG_005-41a>¶
又有榖脹水脹氣脹血脹不可不别¶
　失飢傷飽痞悶停酸旦食暮不能食者是為榖脹¶
　脾土受濕不能制水水漬於腸胃而溢於肌膚漉漉¶
　有聲怔忡喘息是為水脹¶
　七情欝結氣道壅隔上不得降下不得升身腫大而¶
　四肢痩削是為氣脹¶
　煩躁漱水迷忘驚狂痛悶嘔惡虚汗厥逆小便多大¶
　便黑婦人尤多見之是為血脹¶
<pb:KR3e0076_WYG_005-41b>¶
又有五臓六腑之脹(出靈樞脹論萹全/文在醫㫖緒餘)¶
　靈樞曰心脹煩心短氣卧不安　肺脹虚滿而喘咳¶
　肝脹脇下滿而痛引小腹　脾脹善&KR0938;四肢煩悦體¶
　重不能勝衣卧不安　腎脹腹滿引背央央然腰髀¶
　痛　胃脹腹滿胃脘痛鼻聞焦臭防於食大便難¶
　大腸脹腸鳴而痛濯濯冬日而重感於寒則餐泄不¶
　化　小腸脹小腹䐜脹引腰而痛　膀胱脹少腹滿¶
　而氣癃　三焦脹氣滿於皮膚中輕輕然而不堅¶
<pb:KR3e0076_WYG_005-42a>¶
　膽脹者脇下痛脹口中苦善太息¶
　大概有虛實之辨實者腹中常脹外堅内痛按之不¶
　䧟法當踈利　虚者時脹時减虚氣留滯按之則濡¶
　法當以温藥和之¶
又有五積乆而成脹滿者有外感寒邪𫝊入於裏寒變¶
　為熱作胃實而脹滿者有痎瘧乆而成脹滿者治療¶
　之法在體認詳明按而治之可也¶
乆病羸乏變為脹滿喘息不得及腫脹而肌肉崩潰足¶
<pb:KR3e0076_WYG_005-42b>¶
　脛流水唇黒缺盆平臍突背平足心滿此數者皆為¶
　五臓損敗不治之症也¶
陳無擇曰脹滿皆臓氣不平勝乗相因為病如怒傷肝¶
　肝尅脾脾氣不正必脹于胃名曰勝尅怒乗肺肺氣¶
　不𫝊必脹於大腸名曰乗尅¶
丹溪戒云醫家不察虚實急於作效病者苦于脹急喜¶
　行利藥以求通快不知寛得一日半日其腫愈甚病¶
　邪深矣真氣傷矣¶
<pb:KR3e0076_WYG_005-43a>¶
脉訣舉要曰脹滿脉弦脾制於肝洪數熱脹遲弱隂寒¶
　浮為虚滿𦂳則中實浮則可治虚則危急¶
丹溪云宜大補中氣行濕此乃脾虚之甚必湏近音樂¶
　斷厚味大劑人参白术佐以陳皮茯苓蒼术之類¶
　有脉實堅人壮盛者或可攻之便可収補用参术為¶
　主　凡補氣必帶厚朴寛滿以其味辛能散其結也¶
　湏用薑汁製之　肥胖人初脹未乆以胃苓湯服¶
　如靣白人腹脹是氣虚宜参术厚朴陳皮　如痩人¶
<pb:KR3e0076_WYG_005-43b>¶
　腹脹是熱宜黄連厚朴香附白芍　如因有故蓄血¶
　而腹脹者宜抵當丸下死血　如因有食積而腹脹¶
　有熱者用木香梹榔丸有寒者用木香厚朴丁香砂¶
　仁神麯香附　如因外寒束内熱而腹脹者用藿香¶
　麻黄升麻乾葛桂枝　因大怒而腹脹者宜青皮陳¶
　皮香附木香梔子仁蘆薈　實者按之堅湏下之次¶
　消之次補之　虚者温之升之補之　朝寛暮急血¶
　虚暮寛朝急氣虚終日急氣血俱虚　腹脹不寛滿¶
<pb:KR3e0076_WYG_005-44a>¶
　者食肉多用黄連一兩阿魏半兩醋浸&KR1339;餅為丸同¶
　温中丸白术湯下　食肉多三補丸料内加香附半¶
　夏麯蒸餅糊丸服¶
　　皷脹說¶
生生子曰脹滿之疾榖食不消小便不利腹皮脹急而¶
　光内空空然如皷是矣俗知謂之皷脹不察其致之¶
　者有由也内經曰脹取三陽三陽者足太陽(寒水膀/胱經也)¶
　(靈/樞)經曰下焦溢而為水靈蘭秘典曰膀胱者州都之¶
<pb:KR3e0076_WYG_005-44b>¶
　官津液蔵焉氣化則能出矣歴考三書可見小便之¶
　不利由下焦原氣虚寒以致濕氣壅遏於膚裡膜外¶
　之間不得發越勢必腫滿是腫滿之疾起于下元虚¶
　寒也若非温補下元則小便何能獨利且夫人之胃¶
　如釡甑然釡底火旺則熱氣薰蒸甑炊易熟若徒有¶
　水而無火則無氣上升物何由熟即此可以例觀矣¶
　故治脹滿者先宜温補下元使火氣盛而濕氣蒸發¶
　胃中温煖穀食易化則滿可寛矣夫清氣既升則濁¶
<pb:KR3e0076_WYG_005-45a>¶
　氣自降濁氣降則為小便也小便利脹有不消乎語¶
　謂地氣上為雲天氣下為雨惟此氣流水斯為雲為¶
　雨也今之醫者一遇此疾則曰内經有言諸濕腫滿¶
　皆属脾土土虚則濕停濕停則渗透肌膚遍身腫滿¶
　不可不通利也輟用利小便及補中之劑如五苓散¶
　胃苓湯加木通車前子大腹皮滑石之類法未為爽¶
　謬不然顧服之愈多而小便愈少腫脹愈急何故哉¶
　不温補下元而徒以通利之藥施之也果若此豈惟¶
<pb:KR3e0076_WYG_005-45b>¶
　不效則下元益虚真氣益弱死期且至安望其有瘳¶
　乎余嘗䆒心靈素叅㑹易理憬然有得於中且施之¶
　病者随試輟效故筆之於冊以公我之同志(補壮原/湯于後)¶
　　治氣脹之劑¶
平肝飲子　専治喜怒不節肝氣不平邪乗脾胃心腹¶
　脹滿頭運嘔逆脉来浮弦¶
　防風　桂心　枳殻　赤芍　桔梗(炒各/一兩)人参¶
　甘草(炙/)梹榔　當歸(酒/洗)川芎　陳皮(各五/錢)¶
<pb:KR3e0076_WYG_005-46a>¶
　　每服五六錢薑五片水煎服¶
紫蘇飲子　治憂思過度致傷脾胃心腹膨脹喘促煩¶
　悶腸鳴氣走漉漉有聲大小便不利脉虚𦂳而澁¶
　(方在痞門/)¶
調中順氣丸　治怒氣傷肝三焦痞滯水飲停積脇下¶
　虚滿或時刺痛¶
　木香　白豆仁　青皮　橘紅　三稜(炮各/一兩)¶
　半夏(泡/)大腹子(各二/兩)砂仁　梹榔　沉香(各五/錢)¶
<pb:KR3e0076_WYG_005-46b>¶
　　糊丸梧子大每服三五十丸陳皮湯下¶
木香順氣湯　治濁氣在上則生䐜脹及七情所傷¶
　陳皮　厚朴(各四/分)川歸(五/分)草豆蔲(麺煨/去皮)木香¶
　蒼术(米泔洗/各三分)青皮　益智(仁/)白茯苓　澤㵼¶
　半夏(泡/)乾生薑　吴茱茰　升麻　柴胡(各二/分)¶
　　加薑水煎服¶
直指橘皮湯　治七情所傷中脘不快腹脇脹滿¶
　香附米　半夏　橘紅(各二/兩)甘草(七錢/半)¶
<pb:KR3e0076_WYG_005-47a>¶
　　每服一兩薑五片棗二枚水煎服¶
四製枳榖丸　治腹脹皷疾¶
　陳枳殻(去穣四兩分四製同一兩用蒼术一兩同炒/  一兩乾漆一兩  炒  一兩用茴香一兩)¶
　　(同炒一一兩用蘿/苩子  兩同炒)以炒枳殻黄色為度去同炒藥¶
　　只用枳壳為末却将蒼术等四味煎湯去渣打麺¶
　　糊為丸梧子大每服五十丸米飲湯吞下¶
烏藥順氣散　脹滿痞塞七情憂思所致此方如神¶
　天台烏藥　香附　沉香　砂仁　橘紅　半夏¶
<pb:KR3e0076_WYG_005-47b>¶
　　為末每服二錢灯心湯調¶
寛中八寳散　治仝前方¶
　木香　歸尾　蘿蔔子　真蘓子　梹榔¶
　砂仁(各一/錢半)沉香　牙皂(各一/錢)¶
　　共為末每服一錢或二錢黄酒調下¶
　　小水不利并水腫加苦葶藶子末一錢五分螻蛄¶
　　後叚炙末一錢入前方内¶
　　治寒脹之劑¶
<pb:KR3e0076_WYG_005-48a>¶
大正氣湯　治脾胃虚寒外為風寒濕氣擾動心腹脹¶
　滿¶
　藿香　厚朴　陳皮　半夏　白术(各二/錢半)梹榔¶
　桂枝　枳殻　乾薑(炮各一/錢三分)甘草(炙五/分)¶
　　分作二帖薑三片水煎服¶
大半夏湯　治肝氣大盛尅勝於脾脾欝不行結聚涎¶
　沫胃中脹滿其脉弦遲¶
　半夏　桂心(各五/兩)附子(炮/)人参　甘草(炙/)厚朴¶
<pb:KR3e0076_WYG_005-48b>¶
　川歸　茯苓　枳實(各二/兩)川椒(炒去汗用開口/無目者八百粒)¶
　　每服四五錢薑棗煎服¶
沉香降氣湯　治中脘脹滿時吐脇疼每噫則覺氣快¶
　不噫則悶漸覺靣浮磨梹榔入紫蘓同煎下神保丸¶
　五七粒¶
　香附(一/兩)沉香(五/分)砂仁(二/錢)粉草(三/錢)¶
　　右為末每服一錢入塩少許沸湯服¶
神保丸　治諸寒積脹滿急痛大便不利¶
<pb:KR3e0076_WYG_005-49a>¶
　木香　胡椒(一/錢)全蝎(七/個)巴豆(十粒去/皮心研)¶
　　右為末&KR1339;餅丸麻子大硃砂為衣每服五丸腰脇¶
　　疼痛茴香酒下餘陳皮湯下¶
順氣木香散　治氣不升降嘔逆惡心胸脇痞悶脇肋¶
　脹滿及酒食所傷噎食吞酸心脾疼大便不調及媍¶
　人血氣刺痛一切冷氣服此寛中利氣和胃進食¶
　丁香　砂仁　良薑　桂心　乾薑(炮/)甘草(炙/)¶
　橘紅　厚朴　蒼术　桔梗　茴香(炒各/三兩)¶
<pb:KR3e0076_WYG_005-49b>¶
　　每服五七錢加薑棗水煎服¶
蓽澄茄丸　治痞滿脹痛榖脹氣脹通用¶
　蓽澄茄　白豆蔲　砂仁　青皮　蘿蔔子¶
　木香(各二/分)肉豆蔲　茴香(炒/)丁香　桂(各一/分半)陳皮(三/分)¶
　　右為末麵糊丸梧子大每服三十丸陳皮湯吞下¶
導氣丸　治諸痞塞腹脹如皷大便秘結等症又腎氣¶
　小腸氣痛功效尤㨗¶
　青皮(水蛭等分同/炒去水蛭)莪术(䖟虫等分同/炒去䖟虫)梹榔(斑猫同炒/去斑猫)¶
<pb:KR3e0076_WYG_005-50a>¶
　胡椒(茴香同炒/去茴香)三稜(乾漆炒/去乾漆)吴茱茰(黑丑同炒/去黑丑)赤芍藥¶
　(川椒同炒/去川椒)石菖蒲(桃仁同炒/去桃仁)乾薑(䃃砂同炒/去䃃砂)大附子¶
　(青塩同炒/去青塩)¶
　　右十味為末酒糊為丸梧子大每服五十丸加至¶
　　七十丸紫蘓湯下¶
沉香飲　治腹脹氣喘坐卧不安¶
　沉香　木香　枳殻(各五/錢)蘿蔔子(炒一/兩)¶
　　每服五錢薑三片水煎服¶
<pb:KR3e0076_WYG_005-50b>¶
木香化滯湯　破滯氣心腹滿悶¶
　甘草(炙/)白檀香　藿香　陳皮　桔梗　大腹皮¶
　茯苓　白荳仁(各二/分)砂仁　人参　青皮　梹榔¶
　木香　薑黄　白术(各四/分)¶
　　水煎服¶
縮砂飲　治氣脹氣蠱等病如神¶
　蘿蔔子(研/汁)砂仁(不拘多少以蘿蔔子汁浸透炒乾/又浸又炒不厭次多愈多愈妙)¶
　　為細末每服一錢米飲下¶
<pb:KR3e0076_WYG_005-51a>¶
四炒丸　治年髙人患皷脹獨只腹脹肢體如柴舉動¶
　乏力¶
　木香　梹榔(各一兩/五錢)¶
　　二味剉如芡實大四製(一分用蘿蔔子一兩同炒/深黄色去蘿蔔子不用一)¶
　　(分用乾漆一兩炒烟盡去漆一分用茴香一兩炒/深黄色去茴香一分用莪术一兩炒黄色去术)¶
　　右只留木香梹榔為末以四味同炒藥煎湯打糊¶
　　為丸菉豆大每服七八十丸米飲下¶
中滿分消湯　治中滿寒脹寒疝大小便不通隂躁足¶
<pb:KR3e0076_WYG_005-51b>¶
　不収四肢厥冷食入反出下虚中滿腹中寒心痞下¶
　寒沉厥奔豚¶
　益智仁　半夏　木香　茯苓　升麻(各七錢/五分)¶
　川烏　人参　青皮　當歸　生薑　柴胡¶
　乾薑　黄連　蓽澄茄(各五/錢)黄茋　吴茱茰¶
　草豆蔲　厚朴(各五/錢)¶
　　右每服一兩水煎温服大忌房勞湿麺生冷¶
　　一方(有麻黄澤㵼各二/錢五分黄栢五分)¶
<pb:KR3e0076_WYG_005-52a>¶
錢氏塌氣丸¶
　胡椒(一/兩)蝎梢(半/兩)¶
　　為細末麺糊丸如粟米大每服五七丸至一二十¶
　　丸陳米飲下¶
木香塌氣丸　治单腹脹¶
　丁香　胡椒(各二/錢)蝎尾(半/兩)枳實(一/兩)白牽牛(一/兩)¶
　郁李仁(四/錢)木香　梹榔(各半/兩)¶
　　為末飯丸菉豆大每服十丸至十五丸陳皮生薑¶
<pb:KR3e0076_WYG_005-52b>¶
　　湯任下¶
木香散　治魚腹脹¶
　木香　青皮　白术　薑黄　草豆蔲(各半/兩)¶
　阿魏　蓽澄茄(各一/兩)¶
　　右末醋糊丸菉豆大每服二十丸生薑湯下¶
又方　治皷氣¶
　大癩蝦蟆一隻新瓦二片相合鉄線纒定盛在内外¶
　用塩坭固濟慢火煆存性為末(温酒調服/下三五錢)¶
<pb:KR3e0076_WYG_005-53a>¶
　　治熱脹之劑¶
中滿分消丸　治中滿皷脹氣脹大熱脹水脹¶
　人参　白术　薑黄　黄芩　黄連　半夏(炮/)¶
　枳實(麩炒各/五錢)甘草(炙/)猪苓(各一/錢)茯苓　砂仁¶
　乾生薑(各二/錢)厚朴(姜製/一兩)知母(炒四/錢)澤㵼　橘紅(各三/錢)¶
　　右研茯苓澤㵼生薑各為末餘共為末和匀&KR1339;餅¶
　　為丸梧子大每服百丸白湯吞下¶
沉香交泰丸　治濁氣在上而擾清陽之氣欝而不伸¶
<pb:KR3e0076_WYG_005-53b>¶
　為䐜脹¶
　沉香　白术　橘紅(各三/錢)茯苓　澤㵼　枳實(去穣/炒)¶
　吴茱茰(湯/洗)當歸(酒/浸)青皮(去/白)木香(各一/錢)大黄(酒浸/一兩)¶
　厚朴(薑製/五錢)¶
　　湯浸&KR1339;餅為丸梧子大每服七八十丸白湯下㣲¶
　　利即止¶
廣茂潰堅湯　治中滿腹脹内有積塊堅硬如石令人¶
　坐卧不安大小便澁滯上氣喘促遍身虚腫¶
<pb:KR3e0076_WYG_005-54a>¶
　厚朴　黄芩　益智　草豆蔲　當歸(各五/錢)吴茱茰¶
　紅花(酒/洗)升麻　廣茂(各二/錢)甘草　柴胡　澤㵼¶
　神曲(炒/)陳皮　青皮(各三/錢)黄連(六/錢)半夏(七/錢)¶
　　每服七錢薑三片水煎服　渇者加葛根(四/錢)¶
鷄屎醴飲　治皷脹旦食暮不能食痞滿壅塞¶
　雄鷄屎(臈月取晒/乾一兩)川芎(一/兩)¶
　　二味各為極細末和匀麵糊丸梧子大每服五十¶
　　丸温酒下¶
<pb:KR3e0076_WYG_005-54b>¶
　　又方　加大黄(一/兩)每服二錢薑湯下¶
推氣丸　治三焦痞塞氣不能降胸脇脹滿大便秘小¶
　便赤¶
　陳皮　梹榔　枳實　黄芩　大黄　黒丑(生等/分)¶
　　為末蜜丸梧子大每服五七十丸臨睡白湯下¶
大異香散　治榖脹失飢傷飽痞悶停酸早食暮不(能/食)¶
　陳皮　青皮　京三稜　莪术　益智仁　香附子¶
　藿香　半夏曲　桔梗(各五/錢)枳殻(五/錢)甘草(炙三/分)¶
<pb:KR3e0076_WYG_005-55a>¶
　　每服五六錢薑棗煎服¶
木香分氣丸　善治脾胃不和心腹脹滿兩脇膨脝胸¶
　膈注滿痰嗽喘急刺心乾嘔咽㗋不利飲食不化並¶
　皆治之亦治榖脹¶
　木香　梹榔　青皮　莪术(煨/)當歸　　黄連¶
　白术　枳殻(麸/炒)橘紅　肉果　乾生　　𤣥胡索¶
　京三稜(煨/)赤茯苓　秋冬加丁香(炒/)¶
　　各等分為末麺糊丸小豆大每服三五十丸生¶
<pb:KR3e0076_WYG_005-55b>¶
　　湯下　忌生冷茄子馬齒莧¶
　　補下元之劑¶
壮原湯　治下焦虚寒中滿腫脹小水不利上氣喘急¶
　隂囊兩腿皆腫或靣有浮氣¶
　人参　白术(各二/錢)茯苓　破故紙(各一/錢)桂心¶
　大附子　乾薑　砂仁(各五/分)陳皮(七/分)¶
　　水煎食逺服　有痰加半夏(一/錢)　㗋中痰聲加桑¶
　　白皮(一/錢)咳嗽亦加　脚趺靣腫加薏苡仁(二/錢)　中¶
<pb:KR3e0076_WYG_005-56a>¶
　　氣不轉運不知餓加厚朴木香　氣欝不舒加沉¶
　　香烏藥臨服磨入　氣虚甚者人参加作五錢大¶
　　附子加作一錢半　汗多者再加桂枝五分白芍¶
　　藥酒炒過八分　若夏月喘乏無力或汗多者加¶
　　麥門冬一錢五味子十一粒　夜夢不安者加逺¶
　　志一錢兩脇氣硬加白芥子八分若靣浮腫脇下¶
　　氣硬加白芥子紫蘓子五分　若身重不能轉動¶
　　加蒼术一錢澤㵼七分　湿盛加桑白皮赤小荳¶
<pb:KR3e0076_WYG_005-56b>¶
　　治血脹¶
人参芎歸湯　治小便多大便黒痛悶喘惡名曰血脹¶
　當歸　半夏(三/分)川芎(一/兩)莪术(煨/)甘草(炙/)木香¶
　砂仁　烏藥(各五/錢)人参　桂　五靈脂(炒各/一分)¶
　　每服三五錢紫蘓葉(四/片)薑(五/片)棗(一/枚)水煎服¶
一方　治血皷腹脹如盆¶
　三稜(煨/)莪术　乾漆(炒烟/盡)牛膝(去芦/酒洗)䖟虫(糯米/炒)¶
　琥珀　肉桂　硇砂　水蛭(石灰/炒赤)大黄(各等/分)¶
<pb:KR3e0076_WYG_005-57a>¶
　　為末用生地黄自然汁和米醋調匀為丸梧子大¶
　　每服十丸空心温酒下童便下亦可¶
鷄屎醴散　治旦食暮不能食血脹痞滿¶
　大黄　桃仁(去皮/尖)乾鷄屎醴(等分/)¶
　　為末每服一錢生薑三片煎調食後臨睡服治積¶
　　塊不消發為脹滿之劑¶
治五蠱脹丸　忌塩四十日¶
　官桂　歸尾　橘紅　梹榔　枳壳(炒/)莪术(炒/)¶
<pb:KR3e0076_WYG_005-57b>¶
　三稜(炒/)大黄(酒/煮)青皮　黒丑(君/)白商陸(君/)芫花(君/)¶
　大㦸　甘遂(去心麺/包煮)赤小豆　椒目　木香¶
　砂仁　乾漆(炒烟/盡君)枳實(炒/)¶
　　酒糊為丸梧子大初服三日每服九十丸過三日¶
　　服八九十丸又過三日服七十丸每用葱七根煎¶
　　湯送下空心服以行四五次為度行後以温粥補¶
　　之不行而吐者亦妙次用補法¶
補方　　青皮　桔梗　莪术　三稜　枳實¶
<pb:KR3e0076_WYG_005-58a>¶
　枳壳　木香　砂仁　茯苓　梹榔　陳皮¶
　芍藥　細辛　歸尾　人参　香附(等分/)¶
　　每服四五錢水煎服湏要過四五十日後(方許食/塩醤)¶
食塩用藥法¶
　鯽魚去腸将五苓散末入魚腹中焙乾為末白湯調¶
　　服方許食塩　已上三方乃一宗方極峻利非積¶
　　固體厚者未敢謾試姑録此以偹恭考¶
温白丸　治心腹積聚心下堅結大如杯碗傍攻兩脇¶
<pb:KR3e0076_WYG_005-58b>¶
　心痛食不消化¶
　桔梗　柴胡　菖蒲　紫苑　黄連　乾薑¶
　桂皮　茯苓　川椒　吴茱茰　巴豆(去皮心膜/去油炒)¶
　人参　厚朴(各五/錢)川烏(炮二兩/五錢)皂莢(去皮子/炙五錢)¶
　　右為末入巴霜和匀煉蜜為丸梧子大每服三十¶
　　丸紫蘓湯下取下積滯如魚腦爛綿而安¶
小梹榔丸　治脾虚腹脹不進飲食快氣寛中¶
　蘿蔔子(炒/)梹榔(煨/)黒丑(炒/)木香(各五/錢)¶
<pb:KR3e0076_WYG_005-59a>¶
　　為末麵糊丸梧子大每服三四十丸薑湯下¶
治蠱脹将愈内有痞塊用此消之¶
　青皮　枳壳　三稜　莪术　蒼术　厚朴¶
　桂皮　香附(各一/兩)砂仁　草果　針砂　白芷(各五/錢)¶
　烏藥　乾漆　乾薑(各一/兩)歸尾(一兩/半)梹榔(一/兩)¶
　木香(二錢/半)阿魏(一/錢)　一方有录礬(一/斤)陳皮(一/兩)¶
　　為末棗肉丸梧子大每空心(好酒吞下五十丸/漸加至二錢)¶
　　治脾虚之劑¶
<pb:KR3e0076_WYG_005-59b>¶
強中湯　治痰生冷過飲寒漿有傷脾胃遂成腹脹心¶
　下痞滿有妨飲食甚則腹痛¶
　乾薑(炮/)白术(各二/兩)青皮(去/白)人参　丁香(各三/兩)草果仁¶
　附子(泡去/皮臍)厚朴(姜製/五錢)甘草(炙五/錢)¶
　　每服四五錢薑棗煎服　嘔者加半夏¶
　　如食麺腹脹加蘿蔔子(各五/錢)¶
温胃湯　治憂思欝結脾肺氣凝大腸與胃氣不平脹¶
　滿冲咳食不得下脉虚而𦂳濇¶
<pb:KR3e0076_WYG_005-60a>¶
　附子(炮/)歸尾　厚朴(生/)人参　陳皮　白芍¶
　甘草(炙各/一兩)乾薑(兩二/錢半)川椒(二錢/半炒)¶
　　每服五六錢水煎服¶
草荳蔲湯　治腹中虚脹¶
　澤㵼(一/分)木香(三/分)神麯(四/分)半夏　枳實　益智¶
　草豆䓻　黄茋(春夏/不用)甘草(各五/分)青皮　陳皮(各六/分)¶
　茯苓　當歸(各七/分)¶
　　生薑三片水煎服　冬再加黄茋(五七/分)¶
<pb:KR3e0076_WYG_005-60b>¶
通氣生姜丸　治三焦虚脹¶
　人参　茯苓　神麯(炒/)麥芽(炒各/兩半)官桂　歸尾¶
　陳皮(炒六/兩)半夏(洗一/兩)生薑(去皮切/六兩)厚朴(六/兩)¶
　　右為末以生薑汁煮麵糊為丸梧子大每服三十¶
　　丸空心食前米飲下¶
　　治脹而喘嗽之劑¶
定喘葶藶丸　治皷脹喘嗽¶
　葶藶　木香　貝母(等分/)¶
<pb:KR3e0076_WYG_005-61a>¶
　　為末&KR1339;餅糊丸梧子大硃砂為衣煎桑白皮湯下¶
　　或即以四味為末仍以桑白皮湯下尤妙¶
　　附雜方¶
敷藥　治腹硬如石或隂囊腫大先用熟水煎甘草後¶
　以藥敷肚上¶
　大㦸　芫花　甘遂　海藻(各等/分)¶
　　為末醋調塗或用白麵調藥敷肚上¶
慰法　治腹脹如皷澁如木皮様¶
<pb:KR3e0076_WYG_005-61b>¶
　杜烏藥(并/葉)荆芥　蒼术　菵草　山茵陳　二蚕沙¶
　松毛　橘葉　椒目　烏頭　赤豆　樹葉　藠¶
　　各等分作二次炒熟以布袋盛熨之冷又炒熨三¶
　　四十度或復用煎水薫洗或服神保丸㣲溏泄(其/氣)¶
獨聖散　治脾胃不足過食生冷心腹痛脹¶
　塩(五/合)以水一升煎化頓服自然吐即定¶
食麵多腹中飽脹以熱酒和生薑汁飲一二盃即消¶
桂香丸　治大人小兒過食雜菓腹脹氣急¶
<pb:KR3e0076_WYG_005-62a>¶
　肉桂(不見火/一兩)麝香(另研/一分)¶
　　為末飯丸菉豆大小兒七丸大人十五丸白湯下¶
　　二三服神效¶
西来方　治腹中積塊作脹作痛大小便不利¶
　硼砂(二/錢)苦葶藶子　海金沙(各三/錢)乳香(一錢/半)沒藥¶
　牙皂(各錢/半)梹榔　陳皮　三稜(各二/錢)莪术(二錢/半)木香¶
　(一/錢)共為末每服五分滚水調下¶
　　䖝蠱¶
<pb:KR3e0076_WYG_005-62b>¶
生生子曰按皷症内經靈樞水脹萹只有水與膚脹皷¶
　脹腸覃石瘕石水六者又脹論萹載五臓六腑皆有¶
　脹状甚著後代諸書論脹鮮有發明予在吴下時有¶
　同志友吴生諱震號九宜者慱雅君子也每與予討¶
　論多善予一日偶談及皷脹乃詰予曰皷有䖝否乎¶
　予卒不敢應俛思乆之對曰或有之當以疑辭對者¶
　盖以目未見而書無考也按許學士本事方云臍腹¶
　四肢悉腫者為水但只腹脹而四肢不甚腫者為蠱¶
<pb:KR3e0076_WYG_005-63a>¶
　註謂蠱即皷脹也由是叅之古人曾以蠱脹同名矣¶
　且蠱以三䖝為首豈無㫖哉愚謂皷脹即今云氣虚¶
　中滿是也以其外堅内空腹皮綳急有似于皷故以¶
　皷脹名也彼蠱症者中實有物積聚已久濕熱生䖝¶
　理或有之吴生曰子質何其敏也予堂嫂病皷三載¶
　腹大如箕時或脹痛四肢痩削三吴名劑歴嘗不瘳¶
　吴俗死者多用火𦵏焼至腹忽响聲如炮人皆駭然¶
　乃見䖝從腹中炮出髙二三丈許焼所之天為昏俄¶
<pb:KR3e0076_WYG_005-63b>¶
　而墜地細視之皆蛔也不下千萬數大者長尺餘䖝¶
　腹中復生小䖝多者十五六條或十數條或五六條¶
　䖝在人腹中蕃息若此曷不令人脹哉區區藥劑豈¶
　易瘳哉顧蠱以多䖝為首于義始見許之以蠱名皷¶
　者㫖可徴矣惜乎諸書未有言及子既為後人立言¶
　幸繹數方以偹後之治皷疾者知有此蠱字義也予¶
　聞之恍然如夣始覺然猶未親見其異也嵗萬厯癸¶
　巳赴督漕理刑吴比部之召而至淮隂有王鄉宦者¶
<pb:KR3e0076_WYG_005-64a>¶
　其子年十六新娶後腹脹大按之有塊形如稍𤓰四¶
　肢痩削發熱晝夜不退已年半矣族醫惟以退熱消¶
　腫之劑投之其脹愈大其熱愈熾甚且喉中兩耳俱¶
　瘡余診視之脉滑數望其唇則紅其腹則疼又多嗜¶
　肥甘余思諸凡腹疼者唇色淡不嗜飲食今若此得¶
　非䖝乎投以阿魏積塊丸服之果下䖝數十大者二¶
　一紅一黒長尺餘䖝身紅線自首貫尾䖝腹中有䖝¶
　大者數條小者亦三四條䖝下則熱漸减脹漸消三¶
<pb:KR3e0076_WYG_005-64b>¶
　下而愈此余所親治者益信前聞之不虚也世之竒¶
　症書所未載者大率類此胡可以未聞未見者而輕¶
　議之也余因紀其聞見贅其方於皷症之末¶
　　治䖝蠱之劑¶
八毒赤丸　治男婦染著神鬼謂之鬼疰病服之甚效¶
　治䖝積蠱脹如神¶
　䧺黄(另/研)礬石　硃砂(另/研)牡丹皮　附子(炮/)¶
　藜蘆　巴豆(各一/兩)蜈蚣(一/条)¶
<pb:KR3e0076_WYG_005-65a>¶
　　右為末煉蜜丸如小豆大每服五七丸至十丸冷¶
　　水送下無時昔有副使許可道至雄州請醫㸔脉¶
　　乍大乍小乍短乍長氣血不均邪氣傷正本官説¶
　　去路至邯郸驛中夜夢一婦人著青衣不見靣用¶
　　手于脇下打了一拳遂一㸃痛往来不止寒熱不¶
　　食乃鬼驚也可服八毒赤丸本官言讀名醫録中¶
　　㸔李子豫八毒赤丸為殺鬼杖子遂與藥三粒臨¶
　　卧服明旦下清水二斗立效製藥時宜志誠齋戒¶
<pb:KR3e0076_WYG_005-65b>¶
紫金丹　治䖝蠱并䖝積¶
　大黄　梹榔(各三/兩半)蒼术　貫仲　牙皂　香附(各三/兩)¶
　三稜　雷丸　黒丑(各二/兩)史君子(一兩/半)白蕪荑¶
　苦楝(根皮各/二兩半)¶
　　右為末每服三錢五更時沙糖湯調服至天明下¶
　　䖝積不問黄腫皷脹心痛一服即效　小児减半¶
　　㸔大小輕重¶
又方　治仝¶
<pb:KR3e0076_WYG_005-66a>¶
　黒丑　五靈脂(好酒/煮)梹榔(各五/錢)大黄(一/兩)阿魏(二/錢)¶
　桃仁(去皮尖研如泥不拘/分兩但可丸為率)¶
　　右為末以桃仁膏為丸梧子大每服二錢白湯送¶
　　下¶
積塊丸¶
　治癥瘕積聚癖塊一應難消難化腹中飽脹或䖝積¶
　疼痛皆能取效若神不傷元氣¶
　京三稜　　莪术(各用/醋煨)　自然銅　蛇含石(各焼紅/醋淬七)¶
<pb:KR3e0076_WYG_005-66b>¶
　(次二/錢)䧺黄　蜈蚣(全用焙燥各/一錢二分)辰砂(八/分)　木香(一錢/半)¶
　鉄華粉(用糯米醋/炒一錢)蘆薈　天竺黄　阿魏　全蝎(洗/全)¶
　(用焙乾/各四錢)　沉香(八/分)　氷片(五/分)¶
　　右為極細末用䧺猪胆汁煉為丸黒狗胆汁尤妙¶
　　丸如梧桐子大或服七八分重者一錢五更酒送¶
　　下塊消即止不必盡劑¶
　　痞氣門¶
内經曰大隂所至為積飲痞隔¶
<pb:KR3e0076_WYG_005-67a>¶
痞者心下痞滿而不能食也¶
仲景云滿而不痛為痞滿而痛為結胸¶
劉河間曰痞與否同不通泰也謂精神營衞血氣津液¶
　出入流行之紋理閉宻而為痞也¶
東垣曰脾無積血不痞夫痞者心下滿而不痛是也太¶
　隂者湿土也主壅塞乃土来心下為痞滿也傷寒下¶
　太早亦為痞乃因寒傷其營營者血也心主血邪入¶
　於本故為心下痞悶仲景立㵼心湯數方皆用黄連¶
<pb:KR3e0076_WYG_005-67b>¶
　以㵼心下之土邪其效如响應桴故活人書云審知¶
　是痞先用桔梗枳殻湯非以此専治痞也盖因先從¶
　錯下必成痞症是邪氣将䧟而欲過胸中故先用截¶
　㪚其邪氣使不致于痞先之一字早用之義也若已¶
　成痞而用之則失之晩矣不惟不能消痞而反損胸¶
　中之正氣則當以仲景痞藥治之經云察其邪氣所¶
　在而調治之正謂此也非止傷寒如此至于酒積雜¶
　病下之太過亦作痞盖下多亡隂亡隂者謂脾胃水¶
<pb:KR3e0076_WYG_005-68a>¶
　榖之隂亡也故胸中之氣因虚下䧟于心之分野故¶
　至心下痞宜升胃氣以血藥兼之若全用氣藥治之¶
　則其痞益甚甚而復下之氣愈下降必變為中滿皷¶
　脹皆非其治也又有虚實之殊如實痞大便閉者厚¶
　朴枳實湯主之虚痞大便利者白芍陳皮湯主之如¶
　飲食所傷痞悶者當消導去其胸中窒塞上逆兀兀¶
　欲吐者則吐之所謂在上者因而越之是也¶
王海蔵曰治痞獨益中州脾土以血藥兼之其法無以¶
<pb:KR3e0076_WYG_005-68b>¶
　加矣¶
　傷寒痞者從血中来雜病痞者亦從血中来雖俱為¶
　血症大抵傷寒之症從外至内從有形至無形故無¶
　形氣症以苦泄之有形血症以辛甘㪚之中滿者勿¶
　食甘不滿者復當食也中滿者腹脹也如自覺滿而¶
　外無腹脹之形即非中滿乃不滿也不滿者病也當¶
　以甘治之可也¶
綱目云無形氣症以苦泄之者枳實黄連之類是也有¶
<pb:KR3e0076_WYG_005-69a>¶
　形血症以辛甘㪚之者仲景人参湯之類是也¶
劉宗厚曰痞之為病由隂伏陽蓄氣血不運而成處心¶
　下位中央腹滿痞塞皆土之病也與脹滿有輕重之¶
　分痞則内覺痞悶而外無脹急之形脹滿則外有形¶
　也前人所論皆指悮下而致之亦有不因悮下而然¶
　者如中氣虚弱不能運化精㣲則為痞飲食痰積不¶
　能施化則為痞濕熱太盛土乗心下則為痞既痞與¶
　濕同治惟上下分消其氣如果有内實之症庶可畧¶
<pb:KR3e0076_WYG_005-69b>¶
　與踈導世人痞塞喜行利藥以求速效暫時通快痞¶
　若再作益以滋甚是不察夫下多亡隂之意也¶
統㫖曰痞有虚實之殊而又有濕有熱有痰有欝有風¶
　寒不消有脾胃虚弱有飲食過傷者當求所因而分¶
　治之如實痞大便閉以黄連枳實厚朴苦以泄之虚¶
　痞大便利以芍藥陳皮酸以収之濕者四肢困重小¶
　便短少宜蒼术茯苓半夏滑石澤㵼以渗之欝者則¶
　流滯不通食難消化宜撫芎香附蒼术枳實以開之¶
<pb:KR3e0076_WYG_005-70a>¶
　熱則煩渇溺赤用黄連黄芩葛根升麻以發之便結¶
　者即而利之痰則胸中窒塞用半夏𤓰蒌枳實黄連¶
　以豁之欲吐者因而越之飲食後因冐風不消而痞¶
　宜吴茱茰砂仁草豆蔲藿香温以化之脾胃弱而轉¶
　運不調為痞宜四君子湯等甘以補之飲食過傷則¶
　腹飽噯氣而致痞塞者又當以青皮枳實厚朴山查¶
　麯蘖以消導之至於痰挟血成窠囊而痞者用桃仁¶
　紅花香附大黄之類若脉右闗多弦弦而遅者必心¶
<pb:KR3e0076_WYG_005-70b>¶
　下堅此肝木尅脾土欝結涎閉於臓腑氣不舒則痞¶
　木香順氣湯如下多則亡隂而痞者四物加参苓白¶
　术升麻柴胡少佐以陳皮枳殻監制或大病後元氣¶
　未復而痞補中益氣湯加陳皮凡此痞滿不可執全¶
　在活法詳脉證虚實而治之也¶
劉河間曰三隂三陽之標本治各不同有用寒藥而為¶
　熱痞大黄黄連之類也有用寒熱藥者隂與陽不和¶
　而痞大黄黄連加附子之類也有用辛熱藥多而寒¶
<pb:KR3e0076_WYG_005-71a>¶
　藥少者隂盛陽虚而痞半夏生薑甘草㵼心三方之¶
　類㵼心湯者非㵼心火之熱乃㵼心下之痞也通而¶
　論之其藥陽多而隂少盖病發于隂而得之有大黄¶
　黄連㵼心湯獨為隂心下痞而脉疾一証桂枝後用¶
　從太陽浮弱所變餘皆隂陽雜用¶
直格云傷寒裏之隂分已受熱邪是病發于隂也或熱¶
　㣲而下証未全誤下之早則裏熱除去表熱乗虚入¶
　裡而作痞也故仲景攻痞多用大黄黄連黄芩寒藥¶
<pb:KR3e0076_WYG_005-71b>¶
　爾後或加乾薑附子之類者是以辛熱佐其寒藥欲¶
　令開發痞之怫熱結滯也非攻寒耳¶
劉宗厚曰河間論㵼心湯分隂陽寒熱多少而用藥可¶
　謂詳切矣而此論則専主於熱二者似乎不同要之¶
　各有所當盖直格是言其受病之本河間是論其用¶
　藥之標若以為痞有隂寒之症耶則仲景㵼心五方¶
　何皆用黄芩黄連之類若以為痞無隂陽之異耶何¶
　㵼心湯又有兼用附子乾薑半夏生薑之類者也一¶
<pb:KR3e0076_WYG_005-72a>¶
　言其本一言其標而已¶
　　治熱之劑¶
仲景大黄黄連㵼心湯　治心下痞按之濡其脉闗上¶
　浮或寸沉闗浮而有熱者¶
　大黄(二兩/)黄連(一兩/)¶
　　右剉以麻沸湯漬之須臾絞去渣分温冄服¶
　　(劉宗厚云此少隂經藥也出陽明例成無已云大/黄黄連以導㵼心下之虚熱以麻沸湯漬服者取)¶
　　(其氣薄而泄虚熱也又按伊尹湯液論大黄黄連/黄芩湯共三味今監本無黄芩脱落之也又保命)¶
<pb:KR3e0076_WYG_005-72b>¶
　　(集無黄芩加/甘草一兩)¶
　　散寒㵼熱之劑¶
仲景附子㵼心湯　治心下痞而復惡寒汗出脉沉遲¶
　也¶
　大黄(二/兩)黄連　黄芩(各一/兩)附子(一枚炮去皮/臍别取汁)¶
　　右剉以麻沸湯浸之須臾絞去渣内附子汁分温¶
　　再服¶
半夏㵼心湯　治汗下後身寒痞滿而嘔飲食不下脉¶
<pb:KR3e0076_WYG_005-73a>¶
　㣲按之不痛非柴胡症¶
　半夏(半升/泡)黄芩　乾薑　人参(各三/兩)黄連(一/兩)¶
　大棗(十二/枚)甘草(炙二/兩)¶
　　右七味以水一斗煮取六升去渣再煮取三升温¶
　　分三次服¶
生薑㵼心湯　治汗下後胃中不和乾噫食臭自利腸¶
　鳴脇下有水氣而心下痞滿¶
　即半夏㵼心湯加生薑四兩(乾薑只/用一兩)¶
<pb:KR3e0076_WYG_005-73b>¶
甘草㵼心湯　治下之後腹中雷鳴心下痞硬再下之¶
　痞益甚此非結熱以胃中虚客氣上逆也即半夏㵼¶
　心湯去人参甘草加作四兩¶
　(劉宗厚云以上諸㵼心湯元戎云手少隂藥也以其/心下痞故入陽明例况服梔子黄芩黄柏大黄為上)¶
　(下通經之劑安/得不例陽明乎)¶
秘藏大消痞丸　治一切心下痞悶及積年久不愈者¶
　黄連(炒/)黄芩(各六/錢)薑黄　白术(各一/錢)甘草(炙/)砂仁¶
　乾生薑　神麯(炒各/一錢)人参(二/錢)枳實(炒五/錢)橘紅(二/錢)¶
<pb:KR3e0076_WYG_005-74a>¶
　澤㵼(三/錢)厚朴(製二/錢)猪苓(一錢/半)半夏(四/錢)¶
　　右為末&KR1339;餅糊為丸梧桐子大每五十丸漸加至¶
　　百丸白湯送下¶
枳實消痞丸　治右闗脉浮弦心下虚痞惡食懶倦開¶
　胃進食¶
　枳實　黄連(各五/錢)乾生薑(二/錢)厚朴(製四/錢)人参¶
　白术　半夏麯　甘草(炙各/三錢)茯苓(二/錢)大麥麺(二/錢)¶
　　右為末&KR1339;餅糊丸梧桐子大每服五六十丸白湯¶
<pb:KR3e0076_WYG_005-74b>¶
　　送下(失笑丸少/茯苓治仝)¶
　　(劉宗厚云以上二方並半夏㵼心湯加减法也内/有枳實湯四君子五苓平胃等利&KR0668;消痞補虚之)¶
　　(藥/也)¶
　　温中散飲之劑¶
枳實理中丸　治中脘痞滯氣不宣通積寒停飲食不¶
　消化¶
　人参　乾薑(炮/)白术　枳實　甘草(炙各/一兩)¶
　　右為末煉蜜丸如鷄子黄大每服一丸細嚼白湯¶
<pb:KR3e0076_WYG_005-75a>¶
　　下或沸湯化下(活人書/有茯苓)¶
　　理氣之劑¶
活人桔梗枳殻湯　治傷寒痞氣胸滿欲絶¶
　桔梗　枳殻(去穰炒/各三兩)¶
　　右剉水煎分作二服¶
　　(此手太隂經藥也活人書云審知是痞先用此湯/無不騐也縁枳壳行氣下膈故效海蔵云活人用)¶
　　(此非治痞也審知錯下必成痞是氣将䧟于胸中/故先用此使不致于痞也若已成痞復而用之則)¶
　　(失之晩而胸中之氣愈痞/矣先之一字預早之意也)¶
<pb:KR3e0076_WYG_005-75b>¶
宣明梹榔散　治傷寒隂症下後成痞滿而不痛按之¶
　虚軟¶
　梹榔　枳殻(等分/)¶
　　為末每服三錢煎黄連湯調下¶
寳鑑三脘痞氣丸　治三焦痞滯水餘停積脇下虚滿¶
　木香　白豆仁　青皮(炒/)京三稜(炮/)半夏¶
　橘紅　梹榔　砂仁　沉香(各五/錢)大腹皮(一/兩)¶
　　為末麯糊丸梧桐子大每服五六十丸食後陳皮¶
<pb:KR3e0076_WYG_005-76a>¶
　　湯送下¶
東垣木香消痞丸　治因憂思氣結中脘腹皮厚㣲痛¶
　心下痞滿不思飲食¶
　木香　紅花　乾薑(各五/錢)柴胡(四/錢)橘紅(三/錢)¶
　當歸尾(二/錢)半夏　甘草(炙各/一兩)¶
　　為末&KR1339;餅糊丸菉豆大白湯送下七八十丸¶
七氣湯　治憂思欝結心腹悶　(方見氣門/)¶
　　兼治濕熱之劑¶
<pb:KR3e0076_WYG_005-76b>¶
東垣黄連消痞丸　治心下痞滿壅塞不散煩熱喘促¶
　不寧¶
　黄連　黄芩　澤㵼(各一/兩)枳實(炒/)半夏(各七/錢)¶
　乾薑(二/錢)白术　茯苓　甘草(炙各/三錢)薑黄(一/錢)猪苓¶
　　右為末&KR1339;餅糊為丸梧桐子大每服五七十丸食¶
　　前白湯下¶
蘓橘飲　治氣壅發虚浮腫甚效¶
　陳紫蘓(十四/業)全陳皮(二片/)砂仁(六枚/)甘草(六寸/)¶
<pb:KR3e0076_WYG_005-77a>¶
　生薑(十片/)棗(五個/)¶
　　右水煎服¶
紫蘓飲子　治憂思傷脾心腹膨脹喘促胸滿腸鳴氣¶
　走漉漉有聲大小便不利脉虚𦂳而濇¶
　蘓子(一/兩)木通　半夏　厚朴　木香　草果¶
　陳皮　枳實　人参　白术　粉草　大腹皮(各五/錢)¶
　　每服五錢薑棗煎服¶
陳橘皮散　治腹内諸痞脹¶
<pb:KR3e0076_WYG_005-77b>¶
　橘紅　紫蘓　大腹皮(各一/兩)漢防己(五/錢)木香(五/錢)¶
　梹榔　木通　赤茯苓(各三/分)¶
　　每服五錢加薑煎服¶
　　雜治¶
東垣木香消痞湯　治因憂思欝結中脘腹皮急㣲疼¶
　心下痞滿不思飲食食亦不化常覺痞悶¶
　柴胡　木香(各七/分)半夏　生薑　枳實(各一/錢)¶
　陳皮(八/分)甘草(炙五/分)歸尾(二/錢)草豆仁(一/錢)紅花(少許/)¶
<pb:KR3e0076_WYG_005-78a>¶
　　水煎食前熱服忌酒麵等物¶
王海蔵云少隂下痢靣赤心下痞㵼心湯加减例易老¶
　单用黄連㵼心湯用錢氏法後随証加减煩者加山¶
　梔　燥者加香豉　嘔加半夏　滿加枳實厚朴¶
　腹疼加芍藥　脉遲加附子　下焦寒加乾薑　大¶
　便硬加大黄　如用薑附先煎令熟使熱不僣後加¶
　黄連同用¶
　　内傷之劑¶
<pb:KR3e0076_WYG_005-78b>¶
枳术丸　治痞消食強胃¶
　枳實(去穰麸炒/黄色一兩)白术(二/兩)¶
　　為末以荷葉裹焼飯為丸梧桐子大每服五七十¶
　　丸¶
橘紅枳术丸　治老而元氣虚弱飲食不消臓腑不調¶
　心下痞悶　前方加橘紅一兩¶
古庵橘連枳术丸　補脾和胃㵼火消痰¶
　即前方再加薑黄黄連一兩¶
<pb:KR3e0076_WYG_005-79a>¶
　　平補之劑¶
平補枳术丸　調中補血氣消痞清熱¶
　白术(三/兩)白芍(酒炒一/兩半)陳皮　枳實(去穰/炒)黄連(薑汁炒/各一兩)¶
　人参　木香(各五/錢)¶
　　右為末荷葉打米糊丸梧桐子大每服六七十丸¶
　　米飲下¶
　　(古庵云白术補脾氣為君白芍藥補脾血為臣陳/皮以和胃枳實消痞黄連清熱為佐人参以補元)¶
　　(氣木香以調諸氣為使如此平補氣血均去/痰火兼通氣道則病邪日消而脾胃日壮矣)¶
<pb:KR3e0076_WYG_005-79b>¶
丹溪云心下痞湏用枳實黄連(此亦是苦/以泄之)¶
　　攻補兼施之劑¶
東垣黄茋補中湯　脾虚不能渗濕内痞外浮¶
　人参(八/分)黄茋　甘草　白术　蒼术　陳皮(各五/分)¶
　茯苓　猪苓　澤㵼(各三/分)¶
　　水煎温服送下大消痞丸¶
補中益氣湯　治中氣虚心下痞¶
　脉緩有痰而痞加半夏黄連　脉弦四肢滿閉便難¶
<pb:KR3e0076_WYG_005-80a>¶
　心下痞加柴胡黄連甘草　大便秘燥加黄連桃仁¶
　少加大黄歸身　心下痞悶者加白芍藥黄連　心¶
　下痞腹脹加五味子白芍藥砂仁　天寒月加乾薑或¶
　肉桂　心下痞中寒者加附子黄連　心下痞嘔逆¶
　者加黄連生薑陳皮假如冬月冄加黄連入丁香藿¶
　香葉　能食而心下痞加黄連五分枳實三錢　如¶
　不食心下痞者勿加止照本方服之　食已而心下¶
　痞别服橘皮枳术丸¶
<pb:KR3e0076_WYG_005-80b>¶
　　治痰之劑¶
濟生𤓰蒌實丸　治胸膈痞痛徹背脇脹喘急妨悶¶
　𤓰蒌實(研/)枳實(去穰/麸炒)半夏　桔梗(各等/分)¶
　　為末薑汁打糊為丸梧子大每服五七十丸食後¶
　　淡薑湯下¶
　　(按此方𤓰蒌以潤肺降痰枳壳破滯氣半夏豁痰/燥&KR0668;桔梗開膈載藥可謂善治痞悶喘急矣然痰)¶
　　(因火動者加黄連尤妙盖/黄連佐枳壳消痞甚速)¶
　赤水元珠卷五¶
