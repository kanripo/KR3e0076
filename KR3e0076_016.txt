# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.757887
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷十六
<pb:KR3e0076_WYG_016-1a>¶
欽定四庫全書¶
　赤水元珠卷十六¶
　　　　　　　　　　　　眀　孫一奎　撰¶
　　霍亂門¶
霍亂者揮癨撩亂其勢急暴有似鬼祟實非邪也乃内¶
　有所傷外有所感陰陽乖隔而成此前人格論¶
内經曰嵗土不及風乃大行民病飱泄霍亂體重腹痛¶
　筋骨揺併盖言木乗土而為病也夫霍亂者揮霍撩¶
<pb:KR3e0076_WYG_016-1b>¶
　亂也其症心腹卒痛嘔吐下痢發熱増寒頭痛眩暈¶
　或吐而不㵼或㵼而不吐或吐㵼並作夫邪在上焦¶
　則先心痛而吐邪在中焦則先腹痛而㵼邪客上中¶
　二焦則吐㵼俱作甚則轉筋入腹則斃盖陰陽反戾¶
　清濁相干陽氣暴升陰氣頓墜陰陽痞隔上下奔逆¶
　治之惟冝温煖更詳别三因以調之外因諸風則惡¶
　風有汗傷寒則惡寒無汗冐湿則重著傷暑則煩熱¶
　又有内因九氣所致鬱聚痰飲痞隔不通遂致滿悶¶
<pb:KR3e0076_WYG_016-2a>¶
　隨其勝復必作吐利或諸飽食膾炙恣餐乳酪寒漿¶
　㫖酒脾胃受傷遂成吐利又有轉筋者盖陽明胃主¶
　養宗筋今暴吐下津液頓忘宗筋失養以致攣轉甚¶
　則邜縮舌捲為不治之症又有乾霍亂者上不得吐¶
　下不得利壅閉正氣闗格陰陽躁擾喘脹命在須臾¶
　若湿霍亂則所傷之物因吐㵼而出吐㵼盡則止故¶
　猶可治大抵熱勝痰鬱則悶亂濕勝飲鬱則利下其¶
　治湿霍亂宜霍香正氣散加生薑不惟可以温散風¶
<pb:KR3e0076_WYG_016-2b>¶
　濕抑亦可以調理吐㵼其若傷暑所致者亦不可遽¶
　用香薷沉冷之劑合先用橘皮半夏生薑之類開散¶
　結滯次則以香薷五苓温服散暑解煩或挾寒而手¶
　足厥逆腹中絞痛宜以四逆理中之類温之亦不可¶
　遽用峻補兠澁之劑則邪愈滋而變症百出治乾霍¶
　亂急以鹽湯灌之令其大吐庶有可生切不可與穀¶
　食恐胃中邪物吐㵼不盡新穀一入脾不能化轉増¶
　危殆慎之慎之大槩其脉浮洪者易治若脉㣲遲加¶
<pb:KR3e0076_WYG_016-3a>¶
　以氣少昏沉不語者皆難治也¶
丹溪曰内有所積外有所感致成吐㵼仍用二陳湯加¶
　減作吐以提其氣切莫與穀食雖米飲一呷入口即¶
　死必待吐㵼盡過二三時直至饑甚方可與稀粥其¶
　脉多伏欲絶　又曰雖已吐㵼不徹還用吐提其氣¶
　或用樟木煎湯吐之¶
　大法生薑理中湯最好不渇者可用如渇者用五苓¶
　散亦可下者　乾霍亂最難治死在須臾升降不通¶
<pb:KR3e0076_WYG_016-3b>¶
　邪無從出當吐提其氣極是良法世多用鹽湯為内¶
　有食傷外有邪遏故吐之吐中就有發散之義¶
轉筋不住男子以手挽其陰女子以手牽其乳近兩邊¶
　此千金妙法也　轉筋入腹者死¶
脉訣舉要曰滑數為嘔代者霍亂㣲滑者生濇數凶斷¶
　又曰滑而不匀必是吐㵼霍亂之候脉代勿訝¶
内經曰脉伏者霍亂脉㣲而澁　或代而散　或隠而¶
　伏　或大而虚　脉右闗滑為霍亂吐㵼　脉結促¶
<pb:KR3e0076_WYG_016-4a>¶
　代皆不可斷以死　脉大者生　脉洪者為熱　絃¶
　者為飲　氣口脉絃滑膈間有宿食留飲¶
縮脾飲　解伏熱除煩渇消暑毒止吐㵼宜沉冷頻服¶
　草果仁(四/兩)烏梅肉(三/兩)甘草(炙二/兩半)¶
　　每服五錢薑十片水煎服¶
藿香正氣散　中濕霍亂吐㵼¶
　蒼术　陳皮　半夏　藿香(各二/錢)甘草(炙一/錢)¶
　　薑五片棗二枚水煎服¶
<pb:KR3e0076_WYG_016-4b>¶
桂苓甘露飲　中暑霍亂吐㵼發渇引飲(方見/中暑)¶
不換金正氣散　霍亂轉筋嘔吐泄㵼頭疼(方見/疫門)¶
五苓散　方見暑門¶
藿苓湯　外感風寒内傷飲食霍亂轉筋吐㵼¶
　藿香　厚朴　白术　茯苓(各一錢/二分)甘草(炙五/分)大腹¶
　皮　紫蘇　白芷　桔梗　半夏　陳皮(各一/錢)肉桂¶
　(六/分)猪苓　澤㵼(各一/錢)¶
　　薑五片水煎服¶
<pb:KR3e0076_WYG_016-5a>¶
訶子散　霍亂吐利如神又治心脾冷痛¶
　訶子　甘草　厚朴　乾薑　草果仁　陳皮　良¶
　薑　茯苓　神麯　麥芽(等/分)¶
　　水煎入鹽服¶
二香散　暑濕相搏霍亂轉筋煩渇悶亂¶
　藿香　白术　厚朴　陳皮　茯苓　半夏　白扁¶
　豆　紫蘓　桔梗　白芷　香薷　黄連(各一/錢)大腹¶
　皮　甘草(炙五/分)薑(五/片)葱白(三/根)¶
<pb:KR3e0076_WYG_016-5b>¶
　　水煎服¶
加味四君子湯　霍亂轉筋吐㵼腹中痛體重脉沉而¶
　細¶
　人參　白术　茯苓(各二/錢)甘草(炙/)芍藥　良薑(各一/錢)¶
　　薑三片棗二枚水煎服¶
通脉四逆湯　霍亂多寒内冷脉絶¶
　吳茱茰(炒三/兩)附子(炮一/兩)桂心　木通　白芍藥　細¶
　辛　甘草(炙各/五錢)當歸(三/錢)¶
<pb:KR3e0076_WYG_016-6a>¶
　　每服七錢水一鍾酒半鍾薑七片棗一枚煎七分¶
　　温服¶
七氣湯　七氣鬱五臟之間互相刑尅陰陽不和揮霍¶
　變亂吐利交作¶
　半夏(五/兩)厚朴　桂心(各三/兩)白芍藥　茯苓(各四/兩)紫蘇¶
　葉　橘皮(各二/兩)人參(一/兩)¶
　　每七錢水一盞半酒半盞薑七片棗一枚煎温服¶
木𤓰湯　霍亂吐㵼轉筋擾悶¶
<pb:KR3e0076_WYG_016-6b>¶
　酸木𤓰(二/兩)茴香(㣲炒二/錢半)甘草(炙二/錢)吳茱萸(炒三/兩)¶
　　每服五六錢薑七片紫蘇十葉水煎服(一方無/茴香)¶
薑附湯　霍亂轉筋手足厥冷多汗嘔逆(方見/寒門)¶
加味香薷飲　伏暑吐利不止煩悶多渇¶
　本方加㯽榔黄連¶
　　每五錢水酒各半煎服¶
冷香湯　夏秋伏暑引飲過食生冷遂成霍亂¶
　良薑　附子　甘草　檀香(各一/錢)乾薑(炒一/錢)草菓(一/錢)¶
<pb:KR3e0076_WYG_016-7a>¶
　(半/)丁香(三/分)¶
　　分二服水煎連瓶沉井内待冷服¶
人參散　霍亂體痛四肢逆冷服理中四順不效者¶
　人參　白芍　川歸(炒/)良薑(各一/兩)附子　陳皮¶
　桂心　白术(各三/錢)¶
　　每五錢加紅棗三枚水煎服¶
活命散　霍亂吐㵼不止面色青黑垂死者¶
　防風　羌活　獨活　乾薑　細辛(各一/分)草豆蔲¶
<pb:KR3e0076_WYG_016-7b>¶
　肉豆蔲　川芎(各五/錢)官桂(半/分)吳茱萸木𤓰(各一/兩)¶
　　每三錢濃煎木𤓰湯調服¶
囬生散　霍亂不已吐利不止但有一㸃胃氣存無不¶
　效者¶
　陳皮　藿香葉(各五/錢)¶
　　水煎或為末熱酒調服¶
秘方　霍亂吐利轉筋神効¶
　白扁豆葉(一/根)¶
<pb:KR3e0076_WYG_016-8a>¶
　　研取汁一碗入米醋同服立瘥¶
加減理中湯　霍亂嘔吐¶
　白术　人參　乾薑(各三/錢)甘草(炙一/錢)¶
　　水煎服　若為寒氣濕氣所干者加附子一錢名¶
　　附子理中湯　若霍亂吐㵼加陳皮青皮(各一/錢)名¶
　　治中湯　若乾霍亂心腹作痛先以鹽湯少許頻¶
　　服候吐出令透即進此藥　若嘔吐者加丁香半¶
　　夏各一錢薑十片同煎　泄㵼者加橘紅茯苓各¶
<pb:KR3e0076_WYG_016-8b>¶
　　一錢名補中湯　溏㵼不已於補中湯内加附子¶
　　二錢不喜飲食及米穀不化再加砂仁一錢　霍¶
　　亂吐下心腹作痛手足逆冷于本方内去白术加¶
　　熟附子名為四順湯　傷寒結胷先以桔梗枳殻¶
　　等分煎服不效者及諸吐利後胷痞欲絶心膈高¶
　　起脹痛手不可近者加枳實茯苓各一錢名枳實¶
　　理中湯　若渇者再于枳實理中湯内加𤓰萎根¶
　　一錢　霍亂轉筋者理中湯内加火煅石膏一錢¶
<pb:KR3e0076_WYG_016-9a>¶
　　若臍上築者乃腎間動氣也去术加官桂一錢半¶
　　腎惡燥去术恐作奔豚也故加桂取辛以潤之¶
　　若悸者加茯苓一錢渇欲飲水者加白术五分¶
　　腹滿者去白术加附子一錢　若寒者再加乾薑¶
　　一錢　飲酒過多及啖炮炙熱物發為鼻衂者加¶
　　川芎一錢　傷胃吐血以此藥能理中脘分利陰¶
　　陽安定血脉只用本方¶
三因白术散　中暑嘔吐眩暈及大病後調理失宜勞¶
<pb:KR3e0076_WYG_016-9b>¶
　復及脾胃虚損面色青黄飲食不思口吐酸水滑泄¶
　腹鳴飲食所傷霍亂吐㵼並宜服之¶
　白芷　甘草(炙/)青皮　白茯苓　桔梗　香附子¶
　山藥(各三/兩)乾薑(五/錢)白术　陳皮(各一/兩)¶
　　每一兩薑三片棗一枚木𤓰一片紫蘓三葉水煎¶
　　服　若吐㵼加白梅煎　喘加桑白皮杏仁　傷¶
　　寒勞復加薄荷　膈氣加木通入麝香少許　中¶
　　暑嘔逆加香薷　霍亂加藿香　産後泄㵼加荆¶
<pb:KR3e0076_WYG_016-10a>¶
　　芥　氣厥加鹽煎服¶
調中白术散　大病後吐㵼煩渇霍亂虚損氣弱及酒¶
　毒嘔噦¶
　白术　茯苓　人參(各五/錢)藿香(五/錢)甘草(炙一兩/五錢)木香¶
　(一/錢)葛根¶
　　為末白湯調服二錢　煩渇加滑石二兩甚者加¶
　　薑汁¶
經驗方人參散　止吐逆及㵼後煩渇常服調中和氣¶
<pb:KR3e0076_WYG_016-10b>¶
　人參　茯苓(各五/錢)葛根(一/兩)藿香　木香　甘草(炙各/一錢)¶
　(半/)¶
　　分三帖水煎服　㵼後渇甚者加滑石一錢¶
止渇湯　霍亂煩渇¶
　甘草(炙/)人參　麥冬　茯苓　桔梗　𤓰蔞根　澤¶
　㵼　葛根(各五/錢)¶
　　右末蜜湯調下二錢¶
薑鹽飲　霍亂欲吐不吐欲㵼不㵼¶
<pb:KR3e0076_WYG_016-11a>¶
　鹽(一/兩)生薑(五錢/搗碎)¶
　　同炒令色變以水一碗煎熱温服甚者加童便一盞¶
蓼湯　霍亂轉筋不止¶
　蓼一大握水煎湯薫洗或以帛蘸湯熨患處¶
一方　每遇轉筋時即以鹽揩擦痛處三五十匝即雖¶
　皮破亦不妨可以斷根¶
灸法　霍亂已死腹中尚煖猶未絶氣者¶
　用鹽納臍中令滿大艾炷灸三五七壮甦¶
<pb:KR3e0076_WYG_016-11b>¶
麥冬湯　霍亂已愈煩熱多渇小水不利¶
　麥門冬　茯苓　半夏　陳皮　白术(各一/錢半)人參¶
　小麥　甘草(各一/錢)¶
　　生薑五片烏梅半箇煎服¶
青金丹　霍亂吐㵼不止及轉筋諸藥不效者¶
　硫黄(一/兩)水銀(八/錢)¶
　　右二味銚子内炒栁木箆子不住手攪匀更以栁¶
　　枝蘸冷醋頻灑候結如鐡色即成青金丹乃刮下¶
<pb:KR3e0076_WYG_016-12a>¶
　　再研如粉留小半為散餘以粽子尖三箇醋約半¶
　　盞研稀稠得所成膏丸如雞豆子大硃砂為衣每¶
　　服一丸煎丁香湯磨化下熱服如作散服以丁香¶
　　湯調下一錢傷寒陰陽乗伏用龍腦冷水磨下一¶
　　日二三服¶
海藏云吐㵼轉筋身熱脉長陽明本病也宜和中四君¶
　子湯平胃散建中湯¶
　　每一兩薑五片水煎服如吐㵼轉筋自汗脉浮者¶
<pb:KR3e0076_WYG_016-12b>¶
　　四君子湯加桂五錢　吐㵼轉筋脇下痛脉絃者¶
　　宜建中加木𤓰柴胡湯平胃散加木𤓰五錢亦可¶
　　也¶
建中木𤓰柴胡湯¶
　桂枝(二兩/半)芍藥(三/兩)甘草(一/兩)膠飴糖(半/斤)生薑(一兩/半)大棗¶
　(六/枚)木𤓰(五/錢)柴胡(五/錢)¶
　　每一兩水煎臨服加飴糖兩匙　吐㵼後小便不¶
　　通胸中實痛者四君子湯加大黄一兩　吐㵼腹¶
<pb:KR3e0076_WYG_016-13a>¶
　　中痛轉筋體重脉沉而細者宜四君子加高良薑¶
　　白芍藥四君子四味各一兩芍藥良薑各五錢同¶
　　前煎法服　吐㵼霍亂四肢拘急脉沉而遲者宜¶
　　四君子湯加薑附厚朴湯四君子四味各一兩生¶
　　薑附子厚朴(炮製各/三錢)同前煎服　吐㵼轉筋四肢¶
　　厥冷脉㣲緩者宜建中加附子當歸湯¶
　　桂枝(一/兩)當歸(二/錢)芍藥(二/兩)粉草(五/錢)飴糖(半/升)生薑(一/兩)附¶
　　子(炮三/錢)大棗(六/枚)同前煎服　吐後轉筋木𤓰一味¶
<pb:KR3e0076_WYG_016-13b>¶
　　煎服良¶
　　轉筋¶
尋常轉筋四時皆有不因霍亂而發者其發多于睡中¶
　或伸欠而作丹溪謂此多屬血熱以四物湯加蒼术¶
　紅花酒芩南星水煎服¶
有筋轉于足大指轉上至大腿近腰結了乃因奉養過¶
　厚飲冷感寒而作寒遏其熱寒主收引勁急故筋轉¶
　而疼也前方加薑汁臨時服之¶
<pb:KR3e0076_WYG_016-14a>¶
足太陽之下血氣皆少則善轉筋踵下痛¶
丹溪曰轉筋徧身入肚不忍者作極醎鹽湯于槽中暖¶
　浸之　礬湯亦妙　蓼湯亦好¶
仲景云轉筋之為病其臂脚直脉上下行㣲絃轉筋入¶
　腹者雞屎白散主之¶
　雞屎白(炒/)為末取方寸匕以水六合和温服¶
聖惠方　肝虚轉筋用赤蓼莖葉切作三合水一盞酒¶
　三合煎四合分二服¶
<pb:KR3e0076_WYG_016-14b>¶
孫尚藥　脚轉筋疼痛攣急¶
　松莭二兩剉如米粒乳香一錢以瓦器内慢火炒令¶
　焦只留一分出火毒為末每一錢至二錢熱木𤓰酒¶
　調下但是筋病疼痛皆妙不獨轉筋而已¶
外䑓治轉筋取舊綿以釅醋浸甑中蒸及熱用綿裹患¶
　脚上冷則易勿傷皮以瘥為止¶
秘方　脚轉筋無時甚好¶
　雄猪陰莖一條全者薄切香油煎熱細嚼鹽酒送下¶
<pb:KR3e0076_WYG_016-15a>¶
　空心服連進三朝竒驗¶
　　中惡客忤門¶
中惡客忤者無故忽然而病倒者是也多受于道途及¶
　早晚門外忽得之卒受非節之氣令人心腹絞痛脹¶
　滿呌喚氣冲心胷不急治則死磨好真烟墨一盞熱¶
　湯解服之又有鹽湯探吐亦好卒死鬼擊或先病因¶
　睡卧間忽然而絶皆是中惡之候若脉氣應指心頭¶
　仍暖者擣石菖蒲灌之立甦如口噤須灌從鼻入¶
<pb:KR3e0076_WYG_016-15b>¶
中惡暴死¶
　石菖蒲為末每用五分安舌底又吹入兩耳及鼻中¶
　則甦¶
中惡入心須死¶
　阿魏末鹽酒調下一錢半連進二服效¶
中惡吐血¶
　生桔梗取汁每服一鍾日三無生者以乾者為末仍¶
　以桔梗湯調下¶
<pb:KR3e0076_WYG_016-16a>¶
中惡客忤¶
　蘇合香丸薑湯調下妙¶
　　欬逆門¶
内經曰嵗金太過欬逆金鬱之發欬逆少陰二氣欬逆¶
　古謂之&KR3101;逆氣上逆作聲之名也經曰諸逆衝上皆¶
　屬于火是心火刑于肺金也易老曰欬逆者火熱奔¶
　急上行而肺金不納何其當哉俗以為噦者非盖噦¶
　者出聲也噦出其氣噦聲盡然後呼也出入呼吸大¶
<pb:KR3e0076_WYG_016-16b>¶
　有不同況噦者本于胃欬逆者本于肺又豈可例論¶
　哉然是症或由水漬于肺而心痞或喜笑過多而氣¶
　噎或嚥飲錯喉而氣嗆或急食乾物而氣塞皆令作¶
　欬逆之聲連續不絶俗謂吃忒是也人或以紙撚取¶
　鼻嚏而止或寃以盜賊因恐而止或鼻熱聞食香調¶
　氣而止皆抑之駭之而使氣下也又有胃氣寒而呃元¶
　禮戴氏以雜病發呃者皆屬寒惟有傷寒發呃屬熱¶
　盖由陽明内實過經失下清濁不得升降以致氣不¶
<pb:KR3e0076_WYG_016-17a>¶
　宣通而作或又有飲食填塞胷中而氣不得升降者¶
　或有痰閉于上火起于下而氣不得伸越者又有吐¶
　利後胃虚膈熱而作呃者又有氣血虚作呃者不可¶
　以不辨也¶
傷寒陽症欬逆者盖由陰消將盡陽火暴甚直冲而上¶
　出于胃入于肺而作聲所以東垣用涼藥以㵼熱降¶
　火其陰症欬逆者盖以陰氣先消陽火將竭浮于胷¶
　中亦欲散也故反用丁香乾薑之屬以養胃中陽氣¶
<pb:KR3e0076_WYG_016-17b>¶
　胃氣一和陽生則陰長也¶
丹溪云傷寒發呃亦有四症不同有中氣不足脉虚微¶
　氣不相續而發呃者宜補中益氣湯加生脉散加黄¶
　栢以降虚火或少加附子服之立愈　有陽明内實¶
　失下而發呃宜大承氣湯下之　有渇而飲水太過¶
　成水結胷而發呃者宜小䧟胷湯或小青龍湯去麻黄¶
　加附子治水寒相摶發呃者妙　有𫝊經傷寒熱症¶
　誤用薑桂熱藥助起火邪痰火相搏而為呃者宜用¶
<pb:KR3e0076_WYG_016-18a>¶
　黄連解毒白虎湯及竹瀝之類　大凡食呃便秘者¶
　大承氣下之便軟者㵼心湯主之　乆病虚者見此¶
　症最危　心法云欬逆有痰有氣虚有陰火視其有¶
　餘不足治之其詳在格致餘論不足者人參白虎下¶
　大補丸　有餘并有痰者吐之人參蘆之類　痰碍¶
　氣而吃逆者用蜜水吐此乃燥痰不能出　痰者以¶
　陳皮半夏　氣虚人參白术　陰火黄連黄栢滑石¶
　　欬逆自痢者活石甘草炒黄栢白芍藥人參白术陳¶
<pb:KR3e0076_WYG_016-18b>¶
　皮加竹瀝服¶
戴元禮云欬逆因痰與熱及胃火者極多¶
橘皮竹茹湯　胃熱多渇噦&KR3101;不進飲食¶
　赤茯苓　陳皮　枇杷葉　麥門冬　竹茹　半夏¶
　(各二錢/五分)甘草(炙/)人參(一錢/二分)¶
　　分二服每服薑七片水煎一方只用人參陳皮甘¶
　　草竹茹¶
小柴胡湯　加薑三片杮蒂三枚輕服治同上¶
<pb:KR3e0076_WYG_016-19a>¶
橘皮乾薑湯　胃寒欬逆¶
　陳皮　通草　乾薑　桂心　人參　甘草(各等/分)¶
　　水煎¶
丁香柿蒂散　病後胃中虚寒欬逆至八九聲相連收¶
　氣不回者難治¶
　人參　茯苓　陳皮　半夏　良薑(炒/)丁香　柿蒂¶
　(各一/兩)生薑(一兩/半)甘草(五/錢)¶
　　水煎服調蘇合香丸服尤妙一方只用良薑丁香¶
<pb:KR3e0076_WYG_016-19b>¶
　　杮蒂甘草四味水煎服¶
柿蒂湯　胷滿欬逆不止¶
　杮蒂　丁香(各三/錢)¶
　　一方加人參薑五片水煎服¶
皂莢半夏湯　治欬逆欲死¶
　半夏(一/兩)皂莢(八錢去皮/弦酥炙)¶
　　為末煉蜜丸梧子大每三丸棗湯吞日三服夜一¶
　　服¶
<pb:KR3e0076_WYG_016-20a>¶
羌活附子湯　吐痢後胃寒欬逆¶
　羌活　附子(炮去/皮臍)茴香(炒炙/半兩)乾薑(炮/)丁香(各一/兩)¶
　　每二三錢水一鍾鹽少許煎七分服¶
灸欬逆法　乳下一指許與乳相直骨間䧟處婦人三¶
　壯男左女右只灸一處火至則瘥不瘥即不治又云¶
　其穴只當取乳下骨間動脉䖏是¶
無病偶然致&KR3101;此縁逆氣而生宜小半夏茯苓湯加枳¶
　實半夏湯或用煎湯泡蘿蔔子研取汁調木香調氣¶
<pb:KR3e0076_WYG_016-20b>¶
　散乗熱服逆氣用之佳¶
人參白术湯¶
　人參　黄芩　柴胡　乾薑　甘草(炙/)梔子仁(各五/錢)¶
　白术　防風　半夏(炮/)五味子¶
　　每服五六錢加薑五片水煎服¶
宣明桂苓白术散　消痰止欬逆散痞塞開堅結痛悶¶
　進飲食和臟腑¶
　乾生薑　官桂(各二/錢半)茯苓　半夏(各一/兩)白术　橘紅¶
<pb:KR3e0076_WYG_016-21a>¶
　澤㵼(各五/錢)¶
　　右末麵糊丸小豆大薑湯下三十丸日三服一方¶
　　加黄連半兩黄栢二兩水丸效尤速¶
　　噫門(俗作/噯氣)¶
靈樞曰寒氣客于胃厥逆從下上散復出于胃故為噫¶
　又曰心為噫胃為噦釋之者曰神不守心故噫胃精¶
　内竭故噦傷寒書上焦不至其部故為噫中焦不至¶
　其部故為噦什之曰上焦竭善噫以上焦受中焦氣¶
<pb:KR3e0076_WYG_016-21b>¶
　中焦不和不能消穀故令噫又曰緩者胃氣有餘噫¶
　而吞酸此言有餘者謂胃中有穀物未消故使噫而¶
　吞酸由此觀之一由于胃寒一由于胃有宿食然亦¶
　有胃火衝逆而致者也有陰虚火因上炎而致者難¶
　以槩論也治法寒者溫之熱者涼之中焦未和者則¶
　消導以通之至于病乆虚憊而噫則為神不守心而¶
　為死症矣¶
噫與欬逆不同噫乃出氣欬逆則為入氣然治法胃寒¶
<pb:KR3e0076_WYG_016-22a>¶
　亦宜橘皮乾薑湯胃熱宜橘皮竹茹湯中焦未和而¶
　熱壅鬱或以調胃承氣下之或以加減平胃散以消¶
　之陰虛宜以四物湯或芎歸湯加知母甘草以滋之¶
靈樞註云噫象火烟隨焰出心不受邪故噫出之宜甘¶
　草㵼心湯以生薑易乾薑若有㣲熱時噫者小柴胡¶
　湯¶
二陽一陰發病主驚駭背痛善噫欠也¶
仲景旋覆代赭湯　治痞而噫¶
<pb:KR3e0076_WYG_016-22b>¶
本事方枳殻散　心下蓄積痞悶或作痛多噫敗卵氣¶
　枳殻　白术(各五/錢)香附(一/兩)㯽榔(一/兩)¶
　　為末每二錢米飲調下日三服¶
丹溪云噫氣胃中有痰有火¶
　又云曽治宣州一人氣上築心膈噫氣脉之右闗短¶
　弱左闗尺洪長而大數此肝有熱宜㵼肝補脾¶
　青皮(一/錢)白术(二錢/五分)木通　甘草(二/分)¶
　　水煎下保和丸十五粒抑青丸二十粒¶
<pb:KR3e0076_WYG_016-23a>¶
清胃中痰火　鬱熱噯氣¶
　南星(製/)半夏(各一/兩半)軟石膏　香附(各一/兩)山梔子(七/錢)¶
　　每八錢水煎服¶
　　下氣門¶
下氣屬心虚經云夏脉者心也心脉不及下為氣泄者¶
　是也¶
河間云腸胃鬱結穀氣内發而不能宣通于腸胃之外¶
　故善噫而或下氣也¶
<pb:KR3e0076_WYG_016-23b>¶
診論云顛癎癆瘵若氣下泄不止者必死此真氣竭絶¶
　腸胃腠理閉塞穀氣不能宣通于腸胃之外故從腸¶
　胃中泄出也¶
　　漏氣走哺門¶
病者身背皆熱肘臂攣痛其氣不續膈間厭悶食入則¶
　先吐而後下名曰漏氣此由上焦傷風開其腠理經¶
　氣失道邪氣内著麥冬湯主之¶
　麥門冬　生蘆根　竹茹　白术　人參　甘草¶
<pb:KR3e0076_WYG_016-24a>¶
　茯苓　陳皮　萎𬎼¶
走哺病者下焦實熱大小便不通氣逆不續嘔逆不禁¶
　名走哺人參湯主之¶
　人參湯即前方加知母石膏黄芩¶
　　嘈雜門¶
生生子曰内經云胃為水穀之海無物不受若夫濕麫¶
　魚腥水果生冷以及烹餁粘滑難化等物恣食無節¶
　脾氣受傷失其健運之常清痰稠飲由此而生嘈雜¶
<pb:KR3e0076_WYG_016-24b>¶
　由此而作也夫嘈雜之為症似饑不饑似痛不痛而¶
　有懊惱不自寧之態是也或兼噯氣痞滿惡心漸至¶
　胃脘作痛數者多挾痰火故丹溪云嘈雜是痰因火¶
　動治法宜以南星半夏橘紅之類以消其痰芩連知¶
　母石膏梔子之類以降其火蒼术白术芍藥之類以¶
　健脾行濕又食鬱者梔子薑炒黄連山查之類又有¶
　濕熱鬱滯不喜食者宜三補丸加蒼术倍香附蔣氏¶
　云心嘈索食白术黄連陳皮作丸白湯下七八十丸¶
<pb:KR3e0076_WYG_016-25a>¶
　數服而愈要在臨症加減¶
脉法¶
　右寸脉𦂳而滑兩寸弦滑胸中有留飲　寸脉横者¶
　膈上有横積也　右闗弦急甚者為木乗土位欲作¶
　胃反難治¶
嘈雜亦有中氣不足者以六君子湯加竹茹黄連¶
三補丸¶
　黄芩　黄連　黄栢(等/分)¶
<pb:KR3e0076_WYG_016-25b>¶
　　蒸餅糊丸服¶
三聖丸¶
　白术(四/兩)黄連(四/錢)陳皮(一/兩)¶
　　神麴糊丸薑湯下¶
　右闗脉沉嘈雜　二陳湯加藿香　若吐而有物有¶
　聲者加砂仁　有聲無物加薑炒黄連¶
　　眩暈門¶
丹溪曰眩言其黒暈言其轉¶
<pb:KR3e0076_WYG_016-26a>¶
林氏曰眩者𤣥也謂忽然眼見黑花昏亂少頃方定暈¶
　者運也謂頭目若坐舟車而旋轉運也甚有至于卒¶
　倒而不知者¶
丹溪又曰此症屬痰者多盖無痰不能作眩雖因于風¶
　亦必有痰痰在上火在下火炎上而動其痰則作眩¶
　也治宜二陳湯加黄芩蒼术羌活挾氣虛者亦治痰¶
　為主兼補氣降火如東垣白术半夏天麻湯之類傷¶
　濕者降濕湯加川芎左脉數熱多脉澁有死血右脉¶
<pb:KR3e0076_WYG_016-26b>¶
　實有痰積脉大乆病眩暈不可當者以大黄酒炒為¶
　末茶湯調下甚效　戴云有因虚致暈雖暈然醒時¶
　面常欲得熱手按之盖頭者乃諸陽之㑹陽氣不足¶
　故耳有頭眩而耳中常鳴頭上如鳥雀啾啾之聲切¶
　不可全謂耳鳴為虛此頭腦挾風所為也　原病式¶
　曰諸風掉眩皆屬肝木風主動故也所謂風氣甚而¶
　頭目眩暈者由金虛不能制木而復生火風火皆屬¶
　陽陽主動兩動相搏則為之旋轉也成無已曰傷寒¶
<pb:KR3e0076_WYG_016-27a>¶
　頭暈與眩冒者皆發汗吐下後所致由陽虚也　嚴¶
　用和曰眩暈之症經雖云皆屬于肝風上攻然體虚¶
　之人外感六滛内傷七情皆能眩暈當以脉証别之¶
　風則脉浮有汗項强不仁寒則脉𦂳無汗筋攣掣痛¶
　暑則脉虚煩悶濕則脉沉重則吐逆及其七情所感¶
　遂使臟氣不平鬱而生涎結而為飲隨氣上逆令人¶
　眩暈眉&KR0994;骨痛眼不可開寸脉多沉此為異耳若疲¶
　勞過度下虚上實金瘡吐衂便利及婦人崩傷産後¶
<pb:KR3e0076_WYG_016-27b>¶
　去血過多皆令人眩暈當隨其因治之　張子和曰¶
　頭風眩暈手足麻痺胃腕發痛皆風寒暑濕之氣雜¶
　至合而為痺也在上為之停飲可用獨聖散吐之吐¶
　後服清上辛涼之藥　劉宗厚曰眩暈一証人皆稱¶
　為上盛下虚所致而不明言其所以然之故所謂虚¶
　者血與氣也所謂實者痰涎風火也原病之由有氣¶
　虚者乃清氣不能上升或多汗亡陽當升陽補氣有¶
　血虛者乃因亡血過多陽無所附當益陰補血此皆¶
<pb:KR3e0076_WYG_016-28a>¶
　不足之症也有因痰涎鬱遏者宜導痰開鬱重則吐¶
　下有因風火所動者宜清上降火又有外感而得者¶
　嚴氏雖分四氣之異皆當散邪為主此皆有餘之症¶
　也世所謂氣不歸元而用丹藥鎮墜沉香降氣之法¶
　盖香竄散氣丹藥助火其不歸之氣豈能因此而復¶
　耶内經所謂治病必求其本氣之不歸求其本而用¶
　藥則善矣　林氏曰滛慾過度腎家不能納氣歸元¶
　使清氣逆奔而上此眩暈出于氣虚也吐衂崩漏肝¶
<pb:KR3e0076_WYG_016-28b>¶
　家不能收攝榮氣使諸血失道妄行此眩暈生于血¶
　虚也氣虚者宜益氣補腎湯血虚者宜補肝養榮湯¶
　若專用温熱鎮墜丹藥多致飛越之元其害有不可¶
　勝言者矣¶
生生子曰按劉林二公慎丹劑戒燥熱俱為保金水二¶
　臟真陰而言也木之有餘則挾火勢而侮肺金金受¶
　火侮津液枯涸降令不行生化之源絶矣況斵䘮枯¶
　燥之腎曷能為其母復仇耶由是假藥餌以相濟也¶
<pb:KR3e0076_WYG_016-29a>¶
　既知其腎虚不能納氣歸元矣寧復更以燥熱傷其¶
　母可乎都縁滯于温補下元之説不體認夫真陰真¶
　陽之虚實以故相循習俗而為流弊也凡物各有屬¶
　也肺出氣腎納氣今氣不歸元是腎之真陰不足當¶
　益腎陰以全其職可也腎雖屬陰臟而用藥亦自有¶
　氣血之分焉氣虚則用補骨脂杜仲兎絲子之類如¶
　安腎丸之謂也若血虚則以山藥山茱萸熟地黄之¶
　類如六味地黄丸之謂也氣是無形者至清所以能¶
<pb:KR3e0076_WYG_016-29b>¶
　走空竅而施精明非有形之丹石所能鎮墜二公辨¶
　之允矣或曰經云形不足者温之以氣精不足者補¶
　之以味吾子以温補為謬可乎予曰前人已註之矣¶
　温是温存之温非專指温暖之藥而言也味是味之¶
　厚者乃陰中之至陰本乎天造非偏厚出于人為之¶
　味也是皆不以温熱為補明矣前証若果屬腎虚木¶
　旺火亢金衰則當從東方實西方虚㵼南方補北方¶
　之治則其氣自平而無偏倚之患也矣¶
<pb:KR3e0076_WYG_016-30a>¶
眩暈一証前賢著述病因方藥可謂周且偹矣原其著¶
　述各有所發明也劉河間之肝木兼于風火之化成¶
　無已之傷寒引汗吐下後之虛嚴用和之四氣七情¶
　張子和之停飲吐法朱丹溪之痰火濕熱氣虛血虛¶
　死血乆病戴氏之陽虚劉宗厚林億公之陰虚戒温¶
　熱香竄之丹劑各剖其衷製方立論誠後學之寶鑒¶
　一展視之毫髮畢覩原其設意盖以人之司命為重¶
　故不以研心為勞也庸是窮究精㣲不為成説所縛¶
<pb:KR3e0076_WYG_016-30b>¶
　補前人所未盡開來學之䝉蔽得非仁人之心其心¶
　歟今之醫者每每檢方治疾至于經㫖病機全不攷¶
　究甚至有得一僥倖之方就以足為世世𫝊家至寶¶
　不妄泄人噫何其鄙哉方前諸君子吐心露膽者為¶
　何如人耶聖人未嘗以聖自期也盖以其有公天下¶
　之心立徳不衰而後人稱之也賢人未嘗以腎自待¶
　也盖以其有同天下之志繼聖不怠而後人誦之也¶
　後之視今亦猶今之視古也學者能不以聖腎之心¶
<pb:KR3e0076_WYG_016-31a>¶
　為心焉¶
鈎藤散　肝厥頭暈清目¶
　鈎藤　陳皮　半夏　麥冬　茯苓　石膏　人參¶
　甘菊　防風(各五/錢)甘草(一錢/半)¶
　　每服四錢薑七片水煎温服¶
肝厥狀如癎疾不醒嘔吐醒後頭虚暈發熱¶
　麻黄　鈎藤(取/皮)石膏　乾薑　半夏曲　柴胡　甘¶
　草　枳殻　甘菊¶
<pb:KR3e0076_WYG_016-31b>¶
　　每四錢薑三片棗一枚水煎温服¶
婦人患頭風眩者十居其半每發必掉眩如在車上盖¶
　因血虚肝有風熱故耳余嘗取此方以授人比他藥¶
　捷而效速名曰芎藭散¶
　川芎(一/兩)川歸(三/兩)羌活　旋復花　蔓荆子　細辛¶
　石膏　藁本　荆芥穗　半夏曲(炒/)防風　熟地¶
　甘草(各半/兩)¶
　　每五錢薑三片水煎温服¶
<pb:KR3e0076_WYG_016-32a>¶
天麻半夏湯　風痰内作胸膈不利頭旋眼黒兀兀欲¶
　吐上熱下寒不得安卧¶
　天麻　半夏(各一/錢)橘紅　柴胡(各七/分)酒芩　前胡¶
　甘草(炙/)白茯苓(各五/分)黄連(三/分)¶
　　薑三片水煎食後温服忌生冷酒麫¶
益氣補腎湯　滛慾過度腎家不能納氣歸元使諸氣¶
　逆奔而上此眩暈出于氣虚也¶
　人參　黄茋(蜜炙各一/錢二分)白术(二/錢)山藥　山茱萸(各一/錢半)¶
<pb:KR3e0076_WYG_016-32b>¶
　白茯苓(一/錢)甘草(炙五/分)¶
　　棗二枚水煎服¶
補肝養榮湯　吐衂崩漏肝家不能收攝榮氣使諸血¶
　失道妄行此眩暈生于血虚也¶
　當歸　川芎(各二/錢)芍藥　熟地　陳皮(各一/錢半)甘菊(一/錢)¶
　甘草(五/分)¶
　　水煎食前服　若腎虛氣不降者去菊花入前補¶
　　腎湯¶
<pb:KR3e0076_WYG_016-33a>¶
清眩化痰湯　痰火上攻作眩及氣不降胸滿者¶
　川芎　酒芩(各一/錢半)天麻(一/錢)半夏(湯泡/二錢)白茯苓　橘紅¶
　(各一錢/二分)桔梗　枳殻(各一/錢)甘草(四/分)¶
　　痰結眩暈甚者加南星旋覆花各一錢¶
六合湯　風虚頭暈及血虛或去血過多¶
　當歸　川芎(各二/錢)白芍藥　熟地(各一/錢半)秦芁(一/錢)羌活¶
　(七/分)¶
　　水煎食逺服¶
<pb:KR3e0076_WYG_016-33b>¶
川芎散　勞倦後身體發熱眩暈神魂不安¶
　山茱茰(一/兩)山藥　甘菊花　人參　茯神　小川芎¶
　(各半/兩)¶
　　右末每服二錢酒調下¶
安腎丸　腎虚頭眩牙齒疼痛腰痛¶
　破故紙(炒/)胡蘆巴(炒/)茴香(炒/)川棟(炒/)續斷(炒各/三兩)桃仁¶
　(炒/)杏仁(炒各/一兩)山茱茰　茯苓(各一/兩半)¶
　　右末蜜丸梧子大空心鹽湯下五十丸¶
<pb:KR3e0076_WYG_016-34a>¶
六味地黄丸　見虚損門¶
加味參夏湯　七情相干眩暈欲倒者¶
　人參　半夏(各一/兩半)肉桂(一/兩)甘草(炙五/錢)乳香(三/錢)¶
　　每五錢薑五片水煎服　又治七情之氣鬱於心¶
　　腹痛不可忍脉沉遲一服立效¶
枯礬散　治痰暈¶
　　枯礬為末薑湯調下一錢吐之立愈¶
清上丸　安神治痰火眩暈¶
<pb:KR3e0076_WYG_016-34b>¶
　石菖蒲　酸棗仁　膽星　茯苓　黄連　半夏¶
　神麴　橘紅(各一/兩)殭蠶　青黛　木香(各五/錢)柴胡(七/錢)¶
　(半/)¶
　　竹瀝打糊為丸食後茶下一錢五分¶
　　瘖門¶
瘖者邪入陰部也經云邪搏陰則為瘖然有二症一曰¶
　舌瘖乃中風舌不轉運之類是也一曰喉瘖乃勞嗽¶
　失音之類是也盖舌瘖但舌本不能轉運言語而咽¶
<pb:KR3e0076_WYG_016-35a>¶
　喉音聲則如故也喉喑但喉中聲嘶而舌本則能轉¶
　運言語也¶
痰涎乗虚閉塞舌本之脉道令人瘖¶
　丹溪謂一人年三十五連日勞倦發噉發&KR1211;醫與&KR1211;¶
　藥三發後變為發熱舌短言語不辯喉間痰吼有聲¶
　脉洪數似滑遂以獨參湯加竹瀝兩蚶殻許兩服後¶
　吐膠痰三塊舌本正而言可辯餘症未退遂煎人參¶
　黄茋湯服半月而諸症皆退粥食調補兩月方能起¶
<pb:KR3e0076_WYG_016-35b>¶
一中年舌短言語不辯始傷寒身熱師與傷寒藥五帖¶
　後變神昏而瘖遂作體虛有痰治以人參五錢黄茋¶
　當歸白术陳皮各一錢煎湯入竹瀝薑汁飲之十二¶
　日其舌始能語得一字又服之半月舌漸能轉運言¶
　語熱除而痊¶
足少陰脉挾舌本足太陰之脉連舌本手少陰别繫舌¶
　本若此三脉虚則痰涎乗虚而閉塞其脉道故舌不¶
　能轉運言語也若此三脉亡血則舌無血營養而瘖¶
<pb:KR3e0076_WYG_016-36a>¶
經云刺舌下中脉太過血出不止為瘖治當補氣血¶
一男子年五十餘嗜酒吐血桶許後不食舌不能語但¶
　渇飲水脉畧數與四物各一兩參术各二兩陳皮一¶
　兩半甘草二錢入竹瀝童便薑汁至二十餘帖乃能¶
　言凡此三脉風熱中之則其脉弛縱故舌亦弛縱不¶
　能轉運而瘖風寒客之則其脉縮急故舌强舌卷而¶
　瘖治在中風半身不收求之也¶
脉要精㣲篇岐伯謂心脉搏堅而長當病舌轉不能言¶
<pb:KR3e0076_WYG_016-36b>¶
丹溪治俞繼道遺精誤服參茋及升浮劑遂氣壅于上¶
　焦而音聲不出用童便浸香附為末調服而疎通上¶
　焦以治瘖又用蛤粉青黛為君黄栢知母香附佐之¶
　為丸而填補下焦以治遺十餘日良愈　本草云童¶
　便主乆嗽失音故治瘖多用之由其能降火故也¶
出音聲方¶
　訶子炮去核木通各一兩甘草半兩用水三升煎一¶
　升半入生薑地黄汁一合再煎數沸放温分六服食¶
<pb:KR3e0076_WYG_016-37a>¶
　後日三服(訶子治逆氣破結氣木/通利九竅治肺癰甚當)¶
訶子湯　治失音不能言語¶
　訶子(四兩半/生半煨)桔梗(一兩半/生半炒)甘草(二寸半/炙半生)¶
　　右末每服二錢童便一盞水一盞煎至七沸温服¶
　　甚者不過三服愈(桔梗通利肺氣訶子泄/肺導氣童便降火甚速)¶
又方¶
　桔梗(三/兩)大訶子(四/箇)甘草(炙二/兩)¶
　　每服三四錢水煎入砂糖一小塊次入童便時時¶
<pb:KR3e0076_WYG_016-37b>¶
　　細呷一日服盡其效甚速¶
發聲散　治咽喉語聲不出¶
　括萎皮　白殭蠶(去/頭)甘草¶
　　俱炒黄等分為末每温酒調下三錢或生薑自然¶
　　汁調下用五分綿裹噙化咽津亦可日二三次不¶
　　拘時¶
肘後方　咽喉卒失音不出¶
　陳皮(五/兩)¶
<pb:KR3e0076_WYG_016-38a>¶
　　水三升煮取一升頓服¶
玉粉丸　冬月寒痰結在咽喉語聲不出¶
　半夏(炮五/次)草烏(炒二/分半)桂(二分/半)¶
　　為末生薑汁浸&KR1339;餅糊為丸雞豆大每夜噙化一¶
　　丸多年不愈皆效　黄帝針經中説寒氣客于㑹¶
　　厭卒然而啞此藥主之¶
蛤蚧丸治肺間邪氣胸中積血作痛失音并治乆欬失¶
　音¶
<pb:KR3e0076_WYG_016-38b>¶
　蛤蚧(一對去嘴足温水浸去/膜刮了血脉用好醋炙)訶子(煨/)阿膠(炒/)生地¶
　麥門冬　北細辛　甘草(炙各/五錢)¶
　　為末蜜丸棗子大每食噙化一丸¶
千金方　暴失音語聲不出¶
　杏仁泥　薑汁　沙糖　白蜜(各一/升)五味子　紫苑¶
　(各三/兩)通草　貝母(各四/兩)桑白皮(五/兩)¶
　　右水九升煮五味紫苑通草貝母桑皮取三升去¶
　　渣納杏仁泥薑汁蜜糖㣲火攪煎取四升初服三¶
<pb:KR3e0076_WYG_016-39a>¶
　　合日再服一合後稍加¶
通聲膏¶
　五味子　欵冬花　通草(各三/兩)人參　石菖蒲　細¶
　辛　桂心　竹茹(各二/兩)杏仁(一/升)白蜜(二/斤)棗膏　薑汁¶
　(一/升)酥(五/升)¶
　　水五升㣲火煎三上三下去滓納薑汁棗膏酥蜜¶
　　煎令調和酒服如棗大二丸¶
丹溪治欬嗽聲嘶者此血虚受熱也用青黛蛤粉蜜調¶
<pb:KR3e0076_WYG_016-39b>¶
　服之¶
濟世方　治失音及咯血¶
　槐花瓦上炒香出火毒三更後床上仰卧隨意吞之¶
又方　治卒啞¶
　杏仁(去皮尖/三分)桂(一/分)¶
　　研如泥和取杏核大綿裹含細細呷之日五夜三¶
丹溪治失音以桂末着舌下嚥津妙(子金斗門食/忌聖惠方同)¶
内侍曹都使新造一宅落成入居半月飲酒大醉卧起¶
<pb:KR3e0076_WYG_016-40a>¶
　失音不能語召孫至診曰因新宅故得此疾耳半月¶
　當愈但服補心氣薯蕷丸治濕用川芎細辛又十日¶
　其病漸減二十日全愈曹既安見上問誰治曰孫兆¶
　郎中上乃召問曰曹何疾也對曰凡新宅壁上皆濕¶
　地亦陰多人乍來陰氣未散曹心氣素虚飲酒至醉¶
　毛竅皆開陰濕之氣乗虛而客心經所以不能語臣¶
　先用薯蕷丸使心氣壯熱然後以川芎細辛去其濕¶
　所以能語也¶
<pb:KR3e0076_WYG_016-40b>¶
靈樞經黄帝問于少師曰人之卒然憂恚而言無音者¶
　何道之塞何氣出行使音不彰願聞其方少師曰咽¶
　喉者水穀之道路也喉嚨者氣之所以上下者也㑹¶
　厭者聲音之户也口唇者音聲之扇也舌者音聲之¶
　機也懸雍垂者音聲之闗也頏顙者分氣之所泄也¶
　横骨者神氣所使主發舌者也故人之鼻洞涕出不¶
　收者頏顙不開分氣失也是故厭小而疾薄則發氣¶
　疾其開闔利其出氣易其厭大而厚則開闔難其氣¶
<pb:KR3e0076_WYG_016-41a>¶
　出遲故重言也人卒然無音者寒氣客于厭不能發¶
　發不能下至其開闔不至故無音黄帝曰刺之奈何¶
　岐伯曰足之少陰上繫于舌絡于横骨終于㑹厭兩¶
　㵼其血脉濁氣乃辟㑹厭之脉上絡任脉取之天突¶
　其厭乃發也¶
　　胎前産後瘖¶
素問黄帝曰人有重身九月而瘖此為何也岐伯曰胞¶
　之絡脉絶也帝曰何以言之岐伯曰胞絡者繫于腎¶
<pb:KR3e0076_WYG_016-41b>¶
　少陰之脉貫腎係舌本故不能言帝曰治之奈何岐¶
　伯曰無治也當十月復¶
郭氏論産後不語者何荅曰人身有七孔三毛産後虚¶
　弱多致停積敗血閉于心竅神志不能明了心氣通¶
　于舌心氣閉塞則舌亦强矣故令不語但服七珍散¶
七珍散　産後敗血閉塞心竅令人不語¶
　人參　石菖蒲　生地　川芎(各一/兩)細辛　防風¶
　辰砂(另研各/半兩)¶
<pb:KR3e0076_WYG_016-42a>¶
　　為末每服一錢薄荷湯調下¶
胡氏孤鳳丹　産後閉目不語¶
　白礬研末每一錢熱水調服¶
　　疸門¶
夫疸者謂濕與熱鬱蒸于脾面目肢體為之發黄是也¶
　疸之名有五一曰黄汗者身體俱腫汗出不渇其汗¶
　能染衣黄如蘗汁此由脾胃有熱汗出為風所閉熱¶
　結于中其汗黄也二曰黄疸食已即饑遍身俱黄但¶
<pb:KR3e0076_WYG_016-42b>¶
　欲卧小便澁黄増寒壯熱此酒麫&KR1020;炙藴熱瘀滯而¶
　得也三曰穀疸食畢即頭眩心中怫鬱不安遍身發¶
　黄此脾胃有熱因大饑過食有傷胃氣所致也四曰¶
　酒疸身目俱黄心中懊痛足脛滿小便黄面發赤班¶
　此由饑中飲酒大醉當風入水所致也五曰女勞疸¶
　大勞滛慾大熱交接袵席未幾遽就浴室以致發熱¶
　惡寒小腹滿急而身目俱黄也五者之証雖不同而¶
　其為黄則一也原其所自未有不由濕熱而致者也¶
<pb:KR3e0076_WYG_016-43a>¶
　濕也熱也而豈無輕重之别乎濕氣勝則如薫黄而¶
　晦熱氣勝則如橘黄而明盖脾主肌肉土色本黄濕¶
　熱内蒸或重或輕自然見于外矣自其濕熱瘀而傷¶
　血此又為血症發黄何以明之疸症之黄小便不利¶
　血症之黄小便自利夫脾受濕熱鬱而不行亦多有¶
　腹脹之疾治法大要疎導濕熱于大小便之中如茵¶
　陳五苓黄連三黄之劑皆要藥也然又單陽無陰病¶
　熱已極疸而不渇猶為可療疸而復渇加之腹膨則¶
<pb:KR3e0076_WYG_016-43b>¶
　為難治矣甚者寸口無脉鼻出冷氣與夫形如烟薫¶
　揺頭直視為心絶環口黧黒柔汗發黄為脾絶雖遇¶
　盧扁亦將不救孰謂黒疸其可療乎¶
加減五苓散　飲食伏暑鬱發為疸煩渇引飲小便不¶
　利¶
　茵陳　猪苓　白术　赤茯苓　澤㵼(各二/錢)¶
　　水煎食前服　一方有桂心七分¶
葛根荳豉湯　治酒疸¶
<pb:KR3e0076_WYG_016-44a>¶
　葛根(三/錢)山梔仁　枳實(麩/炒)荳豉(各二/錢)炙甘草(一/錢)¶
　　水煎服¶
秦芁飲子　五疸口乾發熱㣲寒¶
　秦芁　當歸　芍藥　白术　官桂　熟地黄　茯¶
　苓　陳皮　小草　川芎　半夏　甘草(炙各/一錢)¶
　　加薑五片水煎服¶
山茵陳湯　疸症發熱大小便秘澁¶
　山茵陳　梔子　赤茯苓　枳實(各一/錢半)葶藶　甘草¶
<pb:KR3e0076_WYG_016-44b>¶
　(各一/錢)¶
　　薑二片水煎服¶
加味四君子湯　治色疸¶
　人參　白术　茯苓　白芍藥　黄茋(炙/)白扁豆(炒/各)¶
　(二/錢)甘草(炙一/錢)¶
　　薑五片棗二枚水煎服¶
茵陳湯　時行瘀熱在裏鬱蒸不散通身發黄¶
　茵陳(一/兩)梔子仁(一錢/半)大黄(三/錢)¶
<pb:KR3e0076_WYG_016-45a>¶
　　水煎服¶
當歸白术湯　酒疸發黄心胸堅滿不進飲食小便黄¶
　赤脉弦濇¶
　當歸　黄芩　茵陳　甘草(炙各/一錢)白术(二/錢)半夏　杏¶
　仁(麩炒去/皮尖)枳實(麩/炒)前胡(各一/錢半)茯苓(二/錢)¶
　　薑三片水煎服¶
白术湯　酒疸因下後變為黑疸目青面黒心下如啖¶
　蒜虀狀大便黑皮膚不仁脉㣲而數¶
<pb:KR3e0076_WYG_016-45b>¶
　白术　桂心(各二/錢)枳實　荳䜴　葛根　杏仁(炒去/皮尖)¶
　甘草(炙各/一錢)¶
　　水煎服¶
桂枝加黄茋湯　黄汗身腫汗出已輒輕乆乆必身潤¶
　胸中痛腰已下無汗其腰弛痛如有物在皮中劇者¶
　不能飲食煩燥小便不利¶
　桂枝(二/錢)芍藥(三/錢)甘草(炙一/錢)黄茋(三/錢)¶
　　薑五片棗三枚水煎服忌生冷¶
<pb:KR3e0076_WYG_016-46a>¶
茵陳散　黄疸食已即饑身體面目爪甲牙齒及小便¶
　悉黄寒熱或身體多赤多青皆由酒食過度為風濕¶
　所搏熱氣鬱蒸而成¶
　茵陳　木通　大黄(炒/)梔子(各一/兩)石膏(二/兩)𤓰蒌(一/箇)甘¶
　草(炙半/兩)¶
　　每五錢薑五片葱白一莖煎至八分服大小便秘¶
　　加枳實赤茯苓葶藶¶
又有傷寒瘀血不解鬱于表發為黄疸其脉浮𦂳當以¶
<pb:KR3e0076_WYG_016-46b>¶
　汗解獨煎麻黄湯飲之¶
黄茋湯　黄汗身體腫發熱不渇汗出染衣黄色¶
　黄茋(蜜/炙)赤芍　茵陳(各二/兩)石膏(四/兩)麥門冬　淡豆豉¶
　(各一/兩)甘草(炙半/兩)竹葉(十四/片)¶
　　薑三片水煎服¶
滑石散　治女勞疸¶
　枯礬(五/錢)滑石(一兩/半)¶
　　為細末每二錢用大麥粥湯調服以小便出黄水¶
<pb:KR3e0076_WYG_016-47a>¶
　　為度¶
㗜藥𤓰蒂散　黄疸遍身如金色累效¶
　𤓰蒂(二/錢)母丁香(四/錢)黍米(四十/九粒)赤小豆(五/分)¶
　　為末每夜以少許吹兩鼻内㗜入便睡明日取下¶
　　黄水次服黄連散¶
黄連散　黄疸大小便秘臟腑壅熱¶
　黄連　大黄(醋炒各/二兩)黄芩　甘草(炙各/一兩)¶
　　每服二錢白湯下日三¶
<pb:KR3e0076_WYG_016-47b>¶
犀角散　發黄心膈煩躁目赤痛¶
　犀角屑　黄芩　梔子仁　升麻(各一/兩)茵陳　朴硝¶
　(各二/兩)¶
　　每五錢竹葉七片水煎服¶
紫金丸　脾胃食積結塊令人四肢怠惰身面俱黄肚¶
　腹膨脹俗名黄胖病此藥能理脾胃消積聚退黄去¶
　脹進飲食¶
　針砂(銀鍋内醋/炒赤色研)紫金皮(酒/浸)香附(炒/)京三稜(煨/)蒼术(米/泔)¶
<pb:KR3e0076_WYG_016-48a>¶
　(浸/炒)陳皮　厚樸　砂仁(各一/兩)¶
　　麵糊丸梧子大每三十丸白湯下或酒或川椒湯¶
　　亦可忌牛肉沙魚等物¶
大温中丸　食積黄腫病¶
　蒼术　厚朴　陳皮　三稜　蓬术　青皮(各五/兩)香¶
　附(一/斤)甘草(二/兩)針砂(醋炒紅/三兩)¶
　　醋糊丸梧子大每五十丸空心薑湯下午後鹽湯¶
　　下臨卧酒下¶
<pb:KR3e0076_WYG_016-48b>¶
金黄丸　食積酒積諸積面黄積塊堅硬疸症¶
　京三稜　黑丑(各二/錢)巴豆(四十九粒/去油為末)黍米粉　香附¶
　(各半/兩)澤㵼(一錢/半)¶
　　為末梔子煎湯和丸菉豆大每三五丸食逺白湯¶
　　下¶
穀疸丸　專治穀疸¶
　苦參(三/兩)龍膽草(一/兩)牛膽(一/兩)¶
　　為末以膽汁入少煉蜜丸梧子大每五十丸空心¶
<pb:KR3e0076_WYG_016-49a>¶
　　滚水或生薑甘草煎湯下¶
治黄疸效方¶
　生蘿蔔子焙為末白湯調下日三服每用二錢¶
　　厥證門¶
脉沉㣲而不數謂之寒厥沉伏而數謂之熱厥¶
内經曰厥之寒熱者何也陽氣衰于下則為寒厥陰氣¶
　衰于下則為熱厥熱厥之為熱必起于足者陽氣起¶
　于足五指之表陰脉集于足下而聚于足心故陽氣¶
<pb:KR3e0076_WYG_016-49b>¶
　勝則足下熱也寒厥之為寒必從五指而上于膝者¶
　陰氣起于足五指之裏集于膝下而聚于膝上故陰¶
　氣勝則從五指至膝上寒也寒厥何如而然前陰者宗¶
　筋之所聚太陰陽明之所合也春夏則陽氣多而陰¶
　氣少秋冬則陰氣盛而陽氣衰此人質壯秋冬多慾¶
　而奪其精則陽氣日衰不能滲榮其經絡陰氣獨在¶
　邪氣因從之而上故手足為之寒也熱厥何如而然¶
　酒氣盛而慓悍酒入于胃則絡脉滿而經脉虛脾主¶
<pb:KR3e0076_WYG_016-50a>¶
　為胃行其冿液者也陰氣虚則陽氣入而胃不和胃¶
　不和則精氣竭而不榮其四肢此人數醉若飽以入¶
　房氣聚于脾中不得散酒氣與穀氣相搏熱盛于中¶
　故腎氣日衰陽氣獨勝熱遍于身熱内而溺赤手足¶
　為之熱也此内經論寒厥為手足寒熱厥為手足熱¶
　不専以厥為手足冷矣故以六經厥狀言之太陽之¶
　厥腫首頭重足不能行發為眴仆陽明之厥癲疾走呼¶
　腹滿不得卧面赤而熱妄見妄言少陽之厥頰腫而熱¶
<pb:KR3e0076_WYG_016-50b>¶
　暴聾脇痛胻不可以運太陰之厥腹滿䐜脹後不利¶
　不欲食食則嘔不得卧少陰之厥口乾溺赤腹滿心¶
　痛厥陰之厥少腹腫痛腹脹溲不利好卧屈膝陰囊¶
　腫胻内熱此分六經之厥亦不出寒熱二證劉宗厚¶
　謂陽證至為眴仆為癲疾為妄見陰證至為䐜脹大¶
　小便不利或嘔或心痛之類皆素多痰氣因虚所乗¶
　之為病陳無擇謂攻其所因多以不勝乗其所勝氣¶
　不得行遂致厥逆如腎移寒于脾則水乘于土水既¶
<pb:KR3e0076_WYG_016-51a>¶
　不行乃成寒厥如心移熱于腎則火乗于水火既不¶
　行乃成熱厥六經皆然可次第論也再考張仲景傷¶
　寒論陰陽二厥之證則皆指手足逆冷而言不以陽¶
　厥為手足熱也原病式謂陰厥者原病脉候皆為陰¶
　證身涼不渇脉遲而㣲陽厥者原病脉候皆為陽證¶
　煩渴譫語身熱脉數若陽厥極深或失下變為身冷¶
　脉㣲欲絶反見陰證者正為熱極而然若悞作陰證¶
　而用熱藥治之必死王安道云熱極而成厥逆者陽¶
<pb:KR3e0076_WYG_016-51b>¶
　極似陰也寒極而成厥逆者獨陰無陽也陽極似陰¶
　用寒藥獨陰無陽用熱藥今詳内經所論寒熱二厥¶
　由腎之精氣内竭而成乃常病虚損之證寒厥當補¶
　陽熱厥當補陰王氷所謂益火之原以消陰翳壯水¶
　之主以鎮陽光是也若仲景河間安道所論厥證乃¶
　傷寒𫝊變手足厥冷者病情不同治法亦異診察之¶
　間生死反掌醫者當詳究焉¶
按傷寒陽厥者先自三陽氣分感寒起于頭痛發熱惡¶
<pb:KR3e0076_WYG_016-52a>¶
　寒後𫝊入三陰血分變出四肢厥冷大便燥實譫語¶
　煩渇揚手擲足不惡寒反怕熱脉沉有力等証此因¶
　大實失下使血氣壅閉不通故手足厥冷其手冷上¶
　不過肘足冷上不過膝或有時而乍温是外雖厥冷¶
　内實熱邪耳如火煉金熱極則金反化水所謂亢則¶
　害其物承乃制其極也厥㣲者熱㣲四逆散厥深者¶
　熱深大承氣湯若悞作寒証而投熱藥是抱薪救火¶
　矣傷寒陰厥者是因三陰血分自受寒邪初病無身¶
<pb:KR3e0076_WYG_016-52b>¶
　熱頭痛就便惡寒四肢冷過肘膝引衣踡卧或腹痛¶
　吐利小便清白或戰慄面如刀刮口吐涎沫脉沉遲¶
　無力此陰証也又有病自三陽𫝊入三陰乆而變寒¶
　者亦陰厥也輕者理中湯甚者四逆湯且夫人之手¶
　足乃胃土之末凡脾胃有熱手足必熱有寒手足必¶
　寒此理之常至于亢極反成兼化此又病形之變也¶
　故凡厥無脉可診未辯其為陰陽者且與理中丸加¶
　甘草一倍試之若陽厥便當見出熱証陰厥則無熱¶
<pb:KR3e0076_WYG_016-53a>¶
　証矣此法記之¶
汪子良内外厥論曰素問云盛則㵼之虚則補之不盛¶
　不虛以經取之靈樞引此以言人迎寸口經刺之法¶
　難經引此以言子母本經補㵼之方而王氏真邪相¶
　持之註尤别夫聖人之言所該自廣固可推而無不¶
　通然此段屬之六經厥狀病能之下而意實兼承上¶
　文寒熱之厥而着其所以治之之法故盛則㵼之言¶
　熱厥也虚則補之言寒厥也皆主内傷不虛以經取¶
<pb:KR3e0076_WYG_016-53b>¶
　之言六經厥狀此主外感按經有言熱為有餘寒為¶
　不足寒熱盛衰之别乆矣而人之一身臓腑咽喉之¶
　類屬内經脉四肢皮膚頭頂之類屬外故内傷之治¶
　在臟腑外感之治在經絡不可紊也觀上文云熱厥¶
　之故因酒入内氣薄于脾胃酒氣慓悍腎氣獨衰陽¶
　氣獨盛故手足為之熱矣陽挾酒毒鬱而為熱非盛¶
　而何故其治當㵼陽氣之有餘也又觀上文云寒厥¶
　之故因秋冬勞傷脾胃陽虚不能滲營其經絡陽氣¶
<pb:KR3e0076_WYG_016-54a>¶
　獨損陰氣獨存故手足為之寒也陽為陰搏痞而為¶
　寒非虚而何故其治當補陽氣之不足也此二治者¶
　皆主内傷也非因内傷則臟腑之内無盛虚之分由¶
　外感邪氣客于經脉之間須審兼某經之証則取其¶
　經隨病盛衰而施補㵼也如腫首頭重足不能行發¶
　為眴仆者取之太陽如胻急攣心痛引腹者取之太¶
　陰之類是知此則聖言各有所指而意亦可以觸類¶
　而通矣¶
<pb:KR3e0076_WYG_016-54b>¶
有人冐犯不正之氣忽然手足逆冷肌膚粟起頭面青¶
　黒精神不守牙𦂳口噤昏不知人頭旋暈倒者此尸¶
　厥也凡弔死問䘮入廟登塜飛尸鬼擊多有此病急¶
　以蘇合香丸灌之候稍甦省以調氣散合平胃散治¶
　之名調氣和胃散一法急用薑汁半盞酒半盞煎沸¶
　灌之灸百㑹四十九壯氣海丹田二三百壯覺體暖即¶
　止後以陰毒法治之此臓氣虚寒之証也世俗不識¶
　多作中風而治鮮不斃矣靈樞云邪客于手足少陰¶
<pb:KR3e0076_WYG_016-55a>¶
　太陰足陽明之絡此五絡皆㑹于耳中上絡左角若¶
　臟氣相刑或外邪相忤則氣遏不行五絡俱絶諸脉¶
　伏匿令人身脉皆動而形無所知其狀若尸故名尸¶
　厥昔扁鵲治虢太子之尸厥針三陽五㑹而愈正此¶
　謂也¶
有人七情内傷卒然氣逆身冷僵仆牙闗𦂳急痰涎潮¶
　壅昏不知人者此氣厥也凡忿怒太甚多有此病勿¶
　悞作中風而用踈風散之藥急以蘓合香丸灌之候¶
<pb:KR3e0076_WYG_016-55b>¶
　省以八味順氣散或木香調氣散調降其氣自然平¶
　復有痰者以四七湯加南星木香治之然暴厥不知¶
　人有不治自愈者昔宋仁宗最寵貴妃一日食次忽¶
　仆倒遍身卒冷急召孫尚杜任至奏曰不妨此氣厥¶
　耳少頃吐即復甦御坐良乆果而甦上問因何而得¶
　二人並奏曰貴妃方食因憂怒氣上與食相併故如¶
　此吐即氣通故復甦也素問云厥或令人腹滿或令¶
　人暴不知人或至半日逺至一日乃知人者陰氣盛¶
<pb:KR3e0076_WYG_016-56a>¶
　于上則下虛下虛則腹脹滿陽氣盛于上則下氣重¶
　上而邪氣逆逆則陽氣亂陽氣亂則不知人也又云¶
　血之與氣并走于上則為大厥厥則暴死氣復反則¶
　生不復反則死者是也¶
厥因氣虛而得者其脉細小宜四君子湯加黄茋附子¶
　　因血虛而得者脉洪大宜四物湯加酒炒黄柏知¶
　母　因氣血兩虚而得者宜十全大補氣血加附子¶
　有吐衂不知人而厥者此血厥也治之無論其脉急¶
<pb:KR3e0076_WYG_016-56b>¶
　用芎歸養榮湯十全大補湯或獨參湯以救之　厥¶
　因飲酒而得者宜二陳湯加黄連梔子乾葛青皮或¶
　葛根解酲湯加減治之¶
有人醉飽之後或感風寒或着惱怒忽然厥逆昏迷口¶
　不能言肢不能舉者此食厥也盖食滯胸中陰陽痞¶
　隔升降不通故生此症若悞作中風而用祛風散氣¶
　之劑則胃氣重傷死可立待宜煎薑鹽湯探吐其食¶
　後以平胃散加茯苓白术麥芽半夏之類調理若有¶
<pb:KR3e0076_WYG_016-57a>¶
　風寒尚在者以藿香正氣散解之氣滯不行者以八味¶
　順氣散調之¶
有小兒手足搐搦而發厥者此風厥也宜加減續命湯¶
五色篇雷公曰人不病而卒死何以知之黄帝曰火氣¶
　入于臟腑者不病而卒死矣雷公曰病小愈而卒死¶
　者何以知之黄帝曰赤色出兩顴大如拇指者病雖¶
　小愈必卒死黑色出于天庭大如拇指必不病而卒¶
　死¶
<pb:KR3e0076_WYG_016-57b>¶
薑附湯¶
　乾薑(炮/)附子¶
　　水煎涼服¶
星香散¶
　南星(四/錢)木香(臨熟磨/五分)¶
　　薑三片水煎服¶
順元散¶
　　木香(磨五/分)川烏(炮一/錢)南星(二/錢)附子(炮一/錢)薑(三/片)¶
<pb:KR3e0076_WYG_016-58a>¶
　　水煎服¶
導痰湯¶
　南星　半夏　枳實　橘紅　赤茯苓　甘草(炙/)¶
　　薑三片水煎服¶
調氣和胃散¶
　白豆蔲　木香　丁香　檀香　藿香葉　砂仁¶
　甘草　蒼术　厚朴　陳皮¶
　　水煎服¶
<pb:KR3e0076_WYG_016-58b>¶
八味順氣散¶
　白术　茯苓　青皮　陳皮　人參　白芷　烏藥¶
　甘草¶
　　水煎服¶
木香調氣散¶
　木香　藿香　丁香　檀香　白豆蔲　砂仁　甘¶
　草¶
　　為末沸湯入鹽少許㸃服二錢¶
<pb:KR3e0076_WYG_016-59a>¶
芎歸養榮湯¶
　當歸　川芎　白芍藥　熟地黄　黄栢　知母¶
　人參　枸杞子　麥門冬　甘草¶
　　水煎服¶
加減續命湯¶
　防風　防己　人參　黄芩　白芍藥　川芎　甘¶
　草(炙/)　麻黄　杏仁　桂枝　附子(炮/)　生薑¶
　　水煎服　(右方太陽無汗去桂枝附子有汗去麻/黄杏仁陽明無汗加石膏知母有汗加)¶
<pb:KR3e0076_WYG_016-59b>¶
　　(葛根/黄芩)¶
傷寒病有胃中虚寒蛔䖝攻胃而手足厥冷口吐清水¶
　或吐蚘者此蛔厥也宜理中湯加炒川椒㯽榔煎吞¶
　烏梅丸如不止用烏梅川椒黄栢煎服盖蛔見酸則¶
　安見辛則伏見苦則不敢動也¶
烏梅丸¶
　烏梅(二十/五枚)細辛　附子(炮/)人參　黄栢　桂枝(五/錢)乾¶
　薑(八/錢)黄連(一兩/三錢)當歸　川椒(二/錢)¶
<pb:KR3e0076_WYG_016-60a>¶
　　右末以醋浸烏梅取肉蒸爛杵膏加煉蜜和丸每¶
　　十五丸食前服¶
四逆散¶
　甘草(炙/)　柴胡　芍藥　枳實(等/分)¶
　　為末白湯調服方寸匕日三服¶
蘇合香丸　治厥　(方見/氣門)¶
　　論吐法¶
王海藏曰病有當吐而不可吐者如尺中脉按之有力¶
<pb:KR3e0076_WYG_016-60b>¶
　則當吐之若尺中按之無力不可吐也有力則陽氣¶
　下䧟于陰中為陰中所遏故吐之使陽氣得上升而¶
　復其平也¶
綱目論病不可吐者有六病勢劇甚老弱氣衰者不可¶
　吐吐不止則亡陽血虛者不可吐諸吐血嘔血咯血¶
　衂血嗽血血崩失血者皆不可吐病人無正性妄言¶
　妄從者不可吐主病者不辨邪正之説不可吐性行¶
　剛暴好怒喜滛之人不可吐¶
<pb:KR3e0076_WYG_016-61a>¶
張子和曰凡涌後有頓快者有徐快者有反悶者悶者¶
　病未盡也有反熱者不可不下也大抵三日後無不¶
　快者凡下不止者以氷水解之凡藥熱即行寒即止¶
生生子曰經云上部有脉下部無脉其人當吐不吐者¶
　死王海藏謂尺脉按之無力不可吐非與經背也經¶
　云下部無脉者謂病人當其正吐之時氣脉皆上逆¶
　而下虚是言病勢脉勢也若其人不吐而脉不至于¶
　尺乃腎經之原氣絶矣故云下部無脉者死也海藏¶
<pb:KR3e0076_WYG_016-61b>¶
　謂尺脉按之無力不可吐者是言治法也　凡尺脉¶
　有力則腎間有原氣當吐去其邪則安矣若尺脉無¶
　力是腎陰已虚吐則復傷其陽陰陽俱虛必致顛蹶¶
　故曰尺脉無力者不可吐也經言其病王言其治也¶
茶調散(一名/)二仙散¶
　𤓰蒂不以多少好茶中停¶
　　右細末每二錢虀汁調下空心服¶
獨聖散¶
<pb:KR3e0076_WYG_016-62a>¶
　𤓰蒂不以多少為細末每一二錢虀汁調下服之脇¶
　痛加全蝎　頭痛加蔚金¶
碧雲散　治小兒驚風有涎¶
　膽礬(半/兩)銅青(一/分)粉霜(一/錢)輕粉(一/分)¶
　　右細末每一字薄荷湯下　中風以漿水調¶
　¶
　¶
　¶
<pb:KR3e0076_WYG_016-62b>¶
　¶
　¶
　¶
　¶
　¶
　¶
　¶
　赤水元珠卷十六¶
