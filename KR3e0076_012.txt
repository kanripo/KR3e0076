# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.620760
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷十二
<pb:KR3e0076_WYG_012-1a>¶
欽定四庫全書¶
　赤水元珠卷十二¶
　　　　　　　　　　　　明　孫一奎　撰¶
　　痺門¶
生生子曰按内經靈樞所云痺證有臟腑營衞筋脈肌¶
　皮骨及俞合刺法論包甚廣而世之認痺症者絶少¶
　丹溪擬名痛風編門論治是從内經寒氣多者為痛¶
　痺論得其一也其有不痛及各臟腑俞合等証世皆¶
<pb:KR3e0076_WYG_012-1b>¶
　不詳載者意其以風寒濕三氣為病之本散寓於各¶
　証之下隨各証而分治之如胞痺寓淋腸痺寓飱泄¶
　心痺寓噫氣肺痺寓喘滿之類皆是然則痺之不名也¶
　久矣宜乎其有認為痿認為風認為脚氣同治者此¶
　不務研經㫖而惟務求同俗也可慨夫予今列經㫖¶
　於篇首以全軒岐舊意以痛風復痛痺以昭中古諸¶
　腎証治得痺之一俾合前後而考之庶可因名而循¶
　其實也設不復之則痛者固可以為風而於不痛者¶
<pb:KR3e0076_WYG_012-2a>¶
　獨不可以為風乎抑凡見筋骨作痛而亦有血虚有¶
　陰火有痰涎者又皆可以風名之乎在丹溪諸公必¶
　自能融㑹體認其如因名迷實之弊流害已久名不¶
　正則言不順予故不能無容言也後之明哲幸鑒予¶
　心¶
黄帝問曰痺之安生岐伯對曰風寒濕三氣雜至合而¶
　為痺也其風氣勝者為行痺(行痺者行而不定也今/稱為走注疼痛及厯節)¶
　(風之類/是也)寒氣勝者為痛痺(痛痺者疼痛苦楚世稱為/痛風及白虎飛尸之類是)¶
<pb:KR3e0076_WYG_012-2b>¶
　(也/)濕氣勝者為著痺(著痺者著而不移世稱為麻木/不仁必著而不移劉河間所謂)¶
　(氣之道路著而麻者得矣或/痛著一處始終不移者是也)啟𤣥子註曰(風則陽受/之故為痺)¶
　(行寒則陰受之濕則皮肉筋骨受之故為痺/著而不去也故乃痺從風寒濕之所生也)¶
帝曰其有五者何也岐伯曰以冬遇此者為骨痺以春¶
　遇此者為筋痺以夏遇此者為脈痺以至陰遇此者¶
　為肌痺以秋遇此者為皮痺(此皆以所遇之時所客之/處命名非行痺痛痺著痺)¶
　(之外又别有此五痺也以/時令配五臟所合而言也)¶
帝曰内舎五臟六腑何氣使然(啟𤣥子註曰言皮肉筋/脈骨痺以四時之外遇)¶
<pb:KR3e0076_WYG_012-3a>¶
　(然内居腑臟/何以致之)岐伯曰五臟皆有合病久而不去者内¶
　舎於其合也故骨痺不已復感於邪内舎於腎筋痺¶
　不已復感於邪内舎於脈脈痺不已復感於邪内舎¶
　於心肌痺不已復感於邪内舎於脾皮痺不已復感¶
　於邪内舎於肺所謂痺者各以其時重感於風寒濕¶
　之氣也凡痺之客五臟者肺痺者煩滿喘而嘔心痺¶
　者脈不通煩則心下皷暴上氣而喘嗌亁善厥氣上¶
　則恐肝痺者夜臥則驚多飲數小便上為引如懐孕¶
<pb:KR3e0076_WYG_012-3b>¶
　腎痺者善脹尻以代踵脊以代頭脾痺者四肢解堕發¶
　欬嘔汁上為大塞腸痺者數飲而出不得中氣喘争¶
　時飱泄胞痺者少腹膀胱按之内痛若沃以湯澁於¶
　小便上為清涕陰氣者静則神藏躁則消亡飲食自¶
　倍腸胃乃傷淫氣喘息痺聚在肺淫氣憂思痺聚在¶
　心淫氣遺溺痺聚在腎淫氣乏竭痺聚在肝淫氣肌¶
　絶痺聚在脾(王註淫氣謂氣之妄行者各/随藏之所主而入為痺也)諸痺不已¶
　亦益(内/也)其風氣勝者其人易已也帝曰痺其時有死¶
<pb:KR3e0076_WYG_012-4a>¶
　者或疼久者或易已者其故何也岐伯曰其入臟者¶
　死其留連筋骨間者疼久其留皮膚間者易已帝曰¶
　其客於六腑者何也岐伯曰此亦其飲食居處為其¶
　病本也六腑亦各有俞風寒濕氣中其俞而飲食應¶
　之循俞而入各舎其腑也帝曰以鍼治之奈何岐伯¶
　曰五臟有俞六腑有合循脈之分各有所發各随其¶
　故則病瘳也(甲乙經以/随為治)帝曰營衞之氣亦令人痺乎¶
　岐伯曰營者水榖之精氣也和調於五臟洒陳於六¶
<pb:KR3e0076_WYG_012-4b>¶
　腑乃能入於脈也故循脈上下貫五臟絡六腑也衞¶
　者水穀之悍氣也其氣慓疾滑利不能入於脈也故¶
　循皮膚之中分肉之間熏於盲膜散於胷腹逆其氣¶
　則病從其氣則愈不與風寒濕氣合故不為痺也帝¶
　曰善痺或痛或不痛或不仁或寒或熱或燥或濕其¶
　故何也岐伯曰痛者寒氣多也有寒故痛也其不痛¶
　不仁者痛久入深營衛之行濇經絡時疎故不通(甲/乙)¶
　(經作/痛)皮膚不營故為不仁其寒者陽氣少陰氣多與¶
<pb:KR3e0076_WYG_012-5a>¶
　病相益故寒也其熱者陽氣多陰氣少病氣勝陽遭¶
　陰故為痺熱其多汗而濡者此其逢濕甚也陽氣少¶
　陰氣盛兩氣相感故汗出而濡也帝曰夫痺之為病¶
　不痛何也岐伯曰痺在於骨則重在於脈則血凝而¶
　不流在於筋則屈不伸在於肉則不仁在皮則寒故¶
　具此五者則不痛也凡痺之類逢寒則急逢熱則縱¶
　帝曰善¶
　　刺痺穴法¶
<pb:KR3e0076_WYG_012-5b>¶
冬感風寒濕者為骨痺久不已則内入於腎病腎脹足¶
　攣尻以代踵身踡脊以代頭　取太溪委中¶
春感風寒濕者為筋痺久不已則内入於肝病臥則驚¶
　多飲數小便　取太衝陽陵泉¶
夏感風寒濕者為脈痺久不已則内入於心病心下滿¶
　暴喘嗌乾善噫恐懼　取太陵少海¶
長夏感風寒濕者為肉痺久不已則内入於脾病解堕¶
　發咳嘔汁　取太白三里¶
<pb:KR3e0076_WYG_012-6a>¶
秋感風寒濕者為皮痺久不已則内入於肺病煩滿喘¶
　嘔　取太淵合谷¶
靈樞黄帝問於岐伯曰周痺之在身也上下移徙隨脉其¶
　上下左右相應間不容空願聞此痛在血脈之中邪¶
　將在分肉之間乎何以致是其痛之移也間不及下¶
　鍼其搐痛之時不及定治而痛已止矣何道使然願¶
　聞其故岐伯答曰此衆痺也非周痺也黄帝曰願聞¶
　衆痺岐伯曰此各在其處更發更止更居更起以右¶
<pb:KR3e0076_WYG_012-6b>¶
　應左以左應右非能周也更發更休也帝曰善此痛¶
　安在何因而有名岐伯曰風寒濕氣客於外分肉之¶
　間迫切而為沫沫得寒則聚聚則排分肉而分裂也¶
　分裂則痛痛則神歸之神歸之則熱熱則痛解痛解¶
　則厥厥則他痺發發則如是此内則不在臟而外未¶
　發於皮獨居分肉之間真氣不能周故命曰衆痺¶
仲景金櫃要略論血痺乃尊榮人骨弱肌膚盛重困疲¶
　癆汗出臥不時動搖加被㣲風遂得之但以脈自㣲¶
<pb:KR3e0076_WYG_012-7a>¶
　濇在寸口闗上小𦂳宜鍼引陽氣令脈和𦂳去則愈¶
　血痺陰陽俱㣲寸口闗上㣲尺中小𦂳外証身體不¶
　仁如風痺狀黄茋桂枝五物湯主之¶
嚴用和曰痺証因體虚腠理空疎受之而成逢寒則急¶
　逢熱則縱随所受邪氣而生証也診其脈大而濇為¶
　痺脈來急亦為痺脈濇而𦂳者亦為痺又有風血痺¶
　陰邪入於血經故也¶
劉宗厚曰人之感三氣而為痺者以其形虚血虚耳但¶
<pb:KR3e0076_WYG_012-7b>¶
　有在肌皮血脈淺深之異故入藏者死緣痺之為証¶
　有筋攣不伸肌肉不仁者與風証絶相似故世俗類¶
　於風痿痺証通治此千古之弊也大抵固當分其所¶
　因風則陽受之痺感風寒濕之氣則陰受之為病多¶
　重痛沈著患者易得難去如錢仲陽為宋之一代明¶
　醫自患周痺止能移於手足為之偏廢不能盡去可¶
　見其為難治也况今世俗多類於風証通治宜乎不¶
　能得其病情也¶
<pb:KR3e0076_WYG_012-8a>¶
統㫖曰風痺者逰行上下随其虚邪與血氣相搏聚於¶
　闗節筋脈弛縱而不收也宜防風湯¶
寒痺者四肢攣痛闗節浮腫宜五積散¶
濕痺者留而不移汗多四肢緩弱皮膚不仁精神昏塞¶
　者宜茯苓川芎湯¶
熱痺者臟腑移熱復遇外邪客搏經絡留而不行陽遭¶
　其陰故㿏痺翕然而悶肌肉熱極體上如䑕走之狀¶
　唇口反裂皮膚色變宜升麻湯¶
<pb:KR3e0076_WYG_012-8b>¶
三氣合而為痺則皮膚頑厚或肌肉痠痛此為邪中周¶
　身搏於血脈積年不已則成癮疹風瘡搔之不痛頭¶
　髮脫落治宜疎風凉血¶
腸痺者數飲而小便不通中氣喘争時作飱泄宜五苓¶
　散加桑白皮木通麥門冬或呉茱萸散木香丸¶
胞痺者少腹膀胱按之内痛若沃以湯濇於小便上為¶
　清涕宜腎著湯腎瀝湯　方見淋閉門¶
血痺者邪入於陰血之分其狀體常如被風所以骨弱¶
<pb:KR3e0076_WYG_012-9a>¶
　勞瘦汗出臥則不能搖動也宜當歸湯¶
周痺者在血脈之中上下逰行周身俱痛宜觸痺湯大¶
　豆孽湯¶
支飲者手足麻痺臂痛不舉多睡眩冒忍尿不便膝冷¶
　成痺也宜茯苓湯¶
東垣云身體沈重走注疼痛濕熱相搏而風熱鬱不得¶
　伸附著於有形也宜蒼术黄栢之類¶
　　行痺治劑　即走注疼痛¶
<pb:KR3e0076_WYG_012-9b>¶
仲景桂枝芍藥知母湯　治諸肢節疼痛身體尫羸脚¶
　腫如脫頭眩短氣兀兀欲吐痛風神效¶
　桂枝　知母　防風(各四/兩)芍藥(三/兩)甘草　麻黄　附¶
　子(炮各/二兩)生薑　白术(各五/兩)¶
　　水七升煮取二升温服一日三服¶
烏頭湯　厯節風不可屈伸疼痛¶
　麻黄　芍藥　黄茋(各三/兩)甘草(炙/)川烏(五枚㕮咀以/蜜二升煎取)¶
　(一升即/去烏頭)¶
<pb:KR3e0076_WYG_012-10a>¶
　　水三升煎一升去渣納蜜再煎七合不時盡服之¶
河間防風湯　治行痺走注無定　痛風神效¶
　防風　當歸　赤茯苓　杏仁(去皮尖炒/各一錢)甘草　桂¶
　(各五/分)黄芩　秦芁　葛根(各二/分)麻黄(去節/五分)¶
　　水酒各二盞棗三枚薑五片煎一盞去渣温服¶
本事方薏苡仁散　治濕傷腎腎不能生肝肝自生風¶
　遂成風濕流注四肢筋骨或入左肩顒肌肉疼痛漸¶
　入左指¶
<pb:KR3e0076_WYG_012-10b>¶
　薏苡(一/兩)當歸　芎藭　乾薑　甘草　官桂　川烏¶
　　防風　白术　茵芋(即山/藥)麻黄　獨活(各五/錢)¶
　　右末每服一錢空心臨臥酒調下一日三服¶
麝香丸　治白虎歴節風疼痛逰走無定狀如蟲嚙晝¶
　静夜劇及一切足疼痛¶
　川烏(大者三/箇生用)全蝎(二十一/箇生用)黒豆(二十一/箇生用)地龍(五/錢)¶
　　右入麝香半字同研匀糯米糊為丸菉豆大每服¶
　　七丸甚者十丸夜臥令膈空温酒下㣲出冷汗一¶
<pb:KR3e0076_WYG_012-11a>¶
　　身便瘥予得此方凡是歴節及不測痰痛一二服¶
　　便瘥在歙州日有一貴家婦人遍身走注疼痛至¶
　　夜則發如蟲嚙其肌多作鬼邪治予曰此正歴節¶
　　風病也三服愈¶
丹溪龍虎丹　治走注疼痛或麻木不遂半身疼痛¶
　蒼术　草烏　白芷(各一/兩)¶
　　右末水拌待發熱過再入乳香二錢當歸牛膝各¶
　　半兩酒糊為丸彈子大酒化下¶
<pb:KR3e0076_WYG_012-11b>¶
無擇附子八物湯　治歴節風四肢疼痛如鎚鍛不可¶
　忍¶
　附子(炮去/皮臍)乾薑(炮/)芍藥　茯苓　半夏　桂心(各三/兩)¶
　白术(四/兩)人參(三/兩)¶
　　每服五六錢水煎¶
加味二妙散　痛風走注疼痛¶
　黄栢(酒/炒)蒼术(酒炒各/二錢)¶
　　水煎調酒洗葳靈仙末羚羊角灰(臣/)蒼术(佐/)白芥¶
<pb:KR3e0076_WYG_012-12a>¶
　　子(使/)生薑一片入藥末一錢擂碎以前藥再温服¶
東垣和血散痛湯　治兩手十指一指疼了一指疼疼¶
　後又腫骨頭裏痛膝痛左膝痛了右膝痛發時多則¶
　五日少則三日晝輕夜重痛時覺熱行則痛輕腫却¶
　重註云先血後氣乃先痛後腫形傷氣也¶
　羌活　升麻　麻黄(去節各/一錢半)桃仁(十/箇)柴胡　防風¶
　黄栢　知母(酒炒各/一錢)黄連(酒/炒)防已(各六/分)猪苓　獨活¶
　(各五/分)當歸(一/分)甘草(炙二/分)紅花(一/分)¶
<pb:KR3e0076_WYG_012-12b>¶
　　分二服水煎食前熱服¶
羅太無治真定府張大素好嗜酒五月間病手指節腫¶
　痛屈伸不利膝臏亦然心下痞滿身體沈重不欲飲¶
　食食即欲吐面色痿黄精神減少至六月間求予治¶
　之診其脈沉而緩緩者脾也内經云諸濕腫滿皆屬¶
　脾土仲景云濕流闗節肢體煩痛此之謂也宜以大¶
　羌活湯主之¶
　羌活　升麻(各一/錢)獨活(七/分)蒼术　防風　甘草　葳¶
<pb:KR3e0076_WYG_012-13a>¶
　靈仙　茯苓　當歸　澤瀉(各五/分)¶
　　分二帖水煎食前一服食後一服忌酒麪生冷硬¶
　　物¶
牛蒡子湯治風熱成歴節手指赤腫麻木甚則攻肩背¶
　兩膝遇暑熱或大便閉¶
　牛蒡子　新豆䜴(炒/)羌活(各三/兩)生地(二兩/半)黄茋(一兩/半)¶
　　為末湯調二錢空心食前日三服　此病胸膈生¶
　　痰久則赤腫附著肢節久久不退遂成厲風此孫¶
<pb:KR3e0076_WYG_012-13b>¶
　　真人預戒也宜早治之¶
河間大荳孽散　治周痺走注五臟留滯胃中結聚益¶
　氣出毒潤澤皮毛補腎¶
　大豆孽(一升炒香/熟為末)¶
　　每服五分温酒調下空心服加至一錢日三服¶
　　本草云大荳消淤血破婦人惡血治熱痺筋攣膝¶
　　痛古人多用酒沃豆孽取汗蓋表藥也¶
犀角湯　治熱毒流入四肢歴節腫痛¶
<pb:KR3e0076_WYG_012-14a>¶
　犀角(二/兩)羚羊角(一/兩)黄芩　梔子　射干　大黄　升¶
　麻(各四/兩)豉(一/升)¶
　　毎七八錢水二鍾煎服¶
張子和治一稅官風寒濕痺腰脚沈重浮腫夜則痛甚¶
　兩足惡寒經五六月間猶綿纏靴足膝皮膚少有跣¶
　露則冷氣襲之流入經絡其病轉劇走注上下往來¶
　無定其痛極處便攣急而腫起肉色不變腠理如蟲¶
　行每遇風冷病必轉增食減肌體瘦之起須人扶所¶
<pb:KR3e0076_WYG_012-14b>¶
　服者烏附薑桂種種燥熱燔針著灸莫知其數前後¶
　三年不愈一日子脈之其兩手皆沉滑有力先以導¶
　水丸通經散各一服是夜㵼三十餘行痛減半漸服¶
　赤茯苓湯川芎湯防風湯此三方在宣明論中治痺¶
　方是也日三服煎七八錢漐漐然汗出余欲作玲瓏¶
　竈法薫蒸血熱必增極諸汗法古方中多有之惟以¶
　吐法者世罕知之¶
丹溪控涎散　治身及脇走痛痰挾死血加桃仁泥丸¶
<pb:KR3e0076_WYG_012-15a>¶
　治走注疼痛¶
　葳靈仙　梔子(炒/)蒼术　當歸(各一/錢)川芎(七/分)肉桂(一/分)¶
　桃仁(七/箇)甘草(五/分)生薑(五/片)¶
　　水二盞煎半乾入童便半盞竹瀝半盞熱服忌肉¶
　　雞麪¶
定痛方　治一切風濕痺痛¶
　乳香　沒藥　地龍　木鼈子肉　金星石　五靈¶
　脂(等/分)¶
<pb:KR3e0076_WYG_012-15b>¶
　　蜜丸彈子大毎一丸臨臥酒下¶
升麻湯　治熱痺肌肉熱極體上如䑕走唇口反縱皮¶
　毛黑兼治諸風¶
　升麻(三/兩)茯神　人參　防風　犀角(鎊/)羚羊角　羌¶
　活(各一/兩)官桂(五/錢)¶
　　每服五六錢生薑一塊搗碎竹瀝少許同煎至一¶
　　盞温服¶
八珍丸　治痛風走注脚氣頭風¶
<pb:KR3e0076_WYG_012-16a>¶
　乳香　没藥　代赭石　穿山甲(生川各/三錢)羌活　草¶
　烏(生用各/五錢)全蝎(二十一/箇炒)川烏(生用不去/皮尖一兩)¶
　　右末醋糊丸梧子大每服十一丸¶
四妙散　治痛風走注¶
　葳靈仙(酒浸/五錢)白芥子(一/錢)蒼耳子(一錢五分又/云是蒼木)羊角灰¶
　(三/錢)¶
　　右末毎服一錢薑一大片搗汁入湯調服　二妙¶
　　散同調尤妙¶
<pb:KR3e0076_WYG_012-16b>¶
濟生羌活湯　治白虎歴節風毒攻注骨節疼痛發作¶
　不定¶
　羌活(二/兩)附子(炮去/皮臍)秦芁　桂心　甘草(炙/)木香　牛¶
　膝(酒/浸)桃仁　骨碎補　川芎　當歸　防風(各一/兩)¶
　　薑五片毎服五六錢水煎¶
　　痛痺　(丹溪編為痛風門今改/之以復葯從經㫖也)¶
丹溪痛風論曰痛風者四肢骨節走痛也他方謂之白¶
　虎歴節風夫氣行脈外血行脈内晝行陽二十五度¶
<pb:KR3e0076_WYG_012-17a>¶
　夜行陰二十五度此平人之造化也得寒則行遲而¶
　不及得熱則行速而太過内傷於七情外傷於六氣¶
　則氣之運或遲或速而疾作矣彼痛風者大率因血¶
　受熱已自沸騰或再涉冷受濕取凉或坐臥當風熱¶
　血得寒汚濁凝澁所以作痛夜痛甚者行於陰也治¶
　當以辛熱之劑流散寒濕開發腠理則血行氣和而¶
　愈然亦有數種治法不能無少異也因濕痰濁血流¶
　注為病以其在下焦道路逺非烏附氣壯者不能行¶
<pb:KR3e0076_WYG_012-17b>¶
　故用為引經若以為主治非惟無益而有殺人之毒¶
　此病必行氣流濕舒風導滯血㭪新血降陽升陰治¶
　有先後須明腫與不腫可也不可食肉肉屬火大能¶
　動火素有火盛者小水不能制若食肉厚味下有遺¶
　溺不已上有痞悶之甚雖魚麪醬醋酒皆斷之先以¶
　二陳湯加酒浸白芍藥少佐以黄連降心火看作何¶
　應而為之區處¶
生生子曰按丹溪不以痺分門而以痛風分門謂血先¶
<pb:KR3e0076_WYG_012-18a>¶
　受熱而後受冷濕乃所以為痛夜痛甚行於陰也及¶
　戒人不可徒以烏附為主斯言不惟補前人之餘藴¶
　而猶有深意存焉者實懲時俗與脚氣痿証混治之¶
　悞而另立痿門脚氣門分治之而又另分麻木為一¶
　門者此尤有見也麻木固亦有濕有痰所致者而氣¶
　血不足居多分而治之良有特識設一槩而作風寒¶
　濕治則虚虚之禍無有窮已不獨麻木為然而行痛¶
　著三痺其中未能無虚虚者或久作風寒濕治用疎¶
<pb:KR3e0076_WYG_012-18b>¶
　風剛燥之劑太過而氣血為之暗損或氣血先虚而¶
　後受邪經曰邪之所凑其氣必虚此皆不可以不慎¶
　也陳無擇謂有支飲作痺此均有補於經文者誠以¶
　今之患痛痺者厯之毎毎如丹溪無擇所論治騐數¶
　條猶其精工故畢録之以為法¶
大法用蒼术南星川芎白芷當歸黄芩在上者加羌活¶
　桂枝桔梗葳靈仙在下者加牛膝防已木通黄栢(治/痛)¶
　(風取薄桂者以其味淡獨此能横/行手臂㑯南星蒼术等藥至痛處)¶
<pb:KR3e0076_WYG_012-19a>¶
一方四物湯加桃仁牛膝陳皮茯苓甘草白芷龍膽草¶
　在上屬風在下屬濕加藥同俱倍之桂等分無桔梗¶
　氣虚者加蒼术龜板痰加南星血虚加芎歸佐以桃¶
　仁紅花¶
因痰者二陳湯加酒炒黄芩羌活蒼术¶
因濕者蒼白术之類佐以竹瀝及行氣藥(或曰有濕鬰/而周身走痛)¶
　(者或闗節間痛遇陰/寒即發當作濕鬰治)¶
因於風者小續命湯極驗¶
<pb:KR3e0076_WYG_012-19b>¶
因血虚者芎歸之類佐以桃仁紅花¶
肥人多是濕與痰飲流注經絡¶
瘦人多是血虚與熱¶
下部有濕腫痛防已龍膽草黄栢知母固是捷藥若肥¶
　人病此宜蒼术白术南星滑石茯苓之類瘦人宜當¶
　歸紅花桃仁牛膝㯽榔等同用¶
上中下痛風¶
　黄栢(酒/炒)蒼术(米泔浸/一宿)南星(各二/兩)神麴(炒/)台芎(各一/兩)龍¶
<pb:KR3e0076_WYG_012-20a>¶
　膽草(五/分)白芷　防已　桃仁(各五/錢)葳靈仙(酒/洗)桂枝¶
　羌活(各三/錢)紅花(酒洗一/錢五分)¶
　　右為末麴糊丸食前下百丸(葳靈仙治上體/痛風虚弱勿用)¶
肢節腫痛痛屬火腫屬濕兼受風寒而發動於經絡之¶
　中濕熱流注肢節之間而無已也用麻黄(去根/節)赤芍¶
　藥(各一/錢)防風荆芥羌活獨活白芷蒼术葳靈仙片芩¶
　枳實桔梗乾葛川芎(各五/分)甘草歸尾升麻(各三/分)下焦¶
　加酒炒黄栢婦人加酒炒紅花腫多加㯽榔大腹皮¶
<pb:KR3e0076_WYG_012-20b>¶
　澤㵼更加没藥(一/錢)定痛尤妙(一云脨濇數者有瘀血/宜桃仁紅花芎歸及大)¶
　(黄㣲/利之)¶
氣血兩虚有痰濁陰火痛風¶
　人參　山藥　海石　南星(各一/兩)白术　熟地　黄¶
　栢(炒/黑)龜板(酒炙各/二兩)乾薑炭　瑣陽(各五/錢)¶
　　右為末酒糊丸¶
二妙散　治筋骨疼痛因濕熱者有氣者加氣藥血虚¶
　加血藥痛甚者加生薑汁熱辣服之¶
<pb:KR3e0076_WYG_012-21a>¶
　黄栢(炒/)蒼术(米泔/浸炒)¶
　　右為末沸湯入薑汁調服二物皆有雄壯之氣表¶
　　實者加酒少許佐之　若痰帶熱者先以舟車丸¶
　　或導水丸神芎丸下伐後以趂痛散服之(一法二/妙為君)¶
　　(加甘草羌活各二錢陳皮芍藥各/一錢酒炒葳靈仙半錢服之佳)¶
趂痛散¶
　乳香　没藥　桃仁　紅花　當歸　羌活　地龍¶
　(酒/炒)牛膝(酒/洗)甘草　五靈脂(酒/炒)香附(童便/浸)¶
<pb:KR3e0076_WYG_012-21b>¶
　　右為末每服二錢酒調　或加酒炒芩栢¶
潛行散¶
　黄栢酒浸為末入湯藥調服¶
治酒濕痰痛風¶
　黄栢(酒/炒)葳靈仙(酒炒各/五錢)蒼术　羌活　甘草(三/錢)陳皮¶
　　芍藥(各一/錢)¶
　　右為末每服一錢或二錢沸湯入薑汁調服¶
治氣實表實骨節痛方¶
<pb:KR3e0076_WYG_012-22a>¶
　滑石(飛六/錢)甘草(一/錢)香附　片芩(各三/錢)¶
　　右為末薑汁糊丸梧子大毎服五七十丸白湯吞¶
　　下¶
治食積肩腿痛¶
　龜板(酒浸炙/一兩)酒栢葉　香附(五/錢)辣芥子　凌霄花(一/錢)¶
　(半/)¶
　　右末酒糊為丸桐子大煎四物湯加陳皮甘草湯¶
　　下¶
<pb:KR3e0076_WYG_012-22b>¶
丹溪治一男子家貧多勞秋凉忽渾身發熱兩臂膊及¶
　腕兩足并跨皆疼痛如煅晝輕夜劇醫與風藥則増¶
　痛與血藥則不效惟待斃而已脈之兩手俱濇而數¶
　右甚於左飲食則如平時形瘦削蓋大痛而瘦非病¶
　也用蒼术酒黄栢各一錢生附子一片生甘草三分¶
　麻黄五分研桃仁五箇作一帖煎入薑汁些少令辣¶
　服至四帖後去附子加牛膝一錢至八帖後來告急¶
　云氣上喘促不得睡痛似㣲減意其血虚因服麻黄¶
<pb:KR3e0076_WYG_012-23a>¶
　過劑陽虚被發動而上奔當與補血鎮墜及酸劑收¶
　之遂以四物湯加川芎芍藥人參二錢五味子十二¶
　粒與二帖服之喘随定是夜遂安三日脈之數減大¶
　半澁脈如舊問其痛則曰不減然呻吟之聲却無察¶
　其起居則疲弱無力病人却自謂不弱遂以四物湯加¶
　牛膝白术人參桃仁陳皮甘草㯽榔入薑三片煎服¶
　如此藥與五十帖而安一月後因負重擔復痛作飲¶
　食亦減再與此藥加黄茋三分又二十帖全愈¶
<pb:KR3e0076_WYG_012-23b>¶
一人年踰六十性急作勞患兩腿痛動作則痛甚視之¶
　曰此兼虚証當補血則病自安遂與四物加桃仁陳¶
　皮牛膝生甘草煎入薑研潛行散熱飲三四十帖而¶
　安¶
何縣長年四十餘形瘦性急因作勞背痛臂疼骨節疼¶
　足心發熱可與四物湯帶熱下大補丸保和丸共六¶
　十粒食前服¶
一婦人脚疼怕冷夜劇日輕¶
<pb:KR3e0076_WYG_012-24a>¶
　生地　白芍　歸尾(各五/錢)黄栢(炒/)黄芩　白术¶
　　右分四帖水煎帶熱服¶
鮑子年二十餘因患血痢用澁藥取效後患痛風喊叫¶
　撼隣里予視之曰此惡血入經絡證血受濕熱久為¶
　凝濁所下未盡留滯隧道所以作痛經久不治恐成¶
　枯細遂與四物湯桃仁紅花牛膝黄芩陳皮甘草煎¶
　生薑汁研潛行散入少酒飲之數十帖又與刺委中¶
　出黒血近三合而安¶
<pb:KR3e0076_WYG_012-24b>¶
朱閫内年三十味厚性急患痛風攣縮數月醫不應予¶
　視之曰此挾痰與氣症當和血疎痰導氣病自安遂¶
　以潛行散入生甘草牛膝枳殻通草陳皮桃仁薑汁¶
　煎飲半年而安¶
陸郎左腿义骨舊痛小便赤澁此積憂痰涎所為¶
　白术　枳殻　赤芍(一/錢)條芩　連翹　通草　甘草¶
　稍(三/分)¶
　　右剉水煎服¶
<pb:KR3e0076_WYG_012-25a>¶
一婦脚义骨痛¶
　蒼术　白术　陳皮　芍藥(三/分)木通(二/錢)甘草(五/分)¶
　　分二服送大補丸五十丸¶
　　右丹溪治痛風法主於血熱血虚血汚或挾痰皆¶
　　不離四物潛行牛膝甘草桃仁陳皮蒼术薑汁而¶
　　随症加減發前人之餘藴醫世俗之所不能醫其¶
　　有功於後人也大矣¶
凡痛在胃之脈絡者宜解食毒¶
<pb:KR3e0076_WYG_012-25b>¶
　許學士醫檢正患鼻額間痛或麻痺不仁如是數年¶
　忽一日連口唇頰車髮際皆痛不開口言語飲食皆¶
　妨在額與頰上常如糊手觸之則痛予作足陽明經¶
　絡受風毒𫝊入經絡血凝滯而不行故有此症或者¶
　以排風小續命透髄丹之類與之皆不效製此犀角¶
　升麻湯贈之數日愈¶
　犀角(十而/一錢)升麻　防風　羌活(各三/兩)川芎　白附子¶
　　白芷　黄芩(各五/錢)甘草(一/分)¶
<pb:KR3e0076_WYG_012-26a>¶
　　右用四大錢水煎服食後臨臥各一服一日共服¶
　　四次夫足陽明胃也經云腸胃為市又云陽明多¶
　　血多氣胃之中腥羶五味無所不納如市㕓無所¶
　　不有也以其腐熟飲食之毒聚於胃此方以犀角¶
　　為主解飲食之毒也陽明經絡環唇挾舌起於鼻¶
　　合額中循頰車上耳前過客主人循髮際至額顱¶
　　今所患皆一經絡也故以升麻佐之餘藥皆滌降¶
　　風熱升麻黄芩專入胃經稍通者自能曉¶
<pb:KR3e0076_WYG_012-26b>¶
海藏四物蒼术各半湯　治肢腫不能舉動¶
　四物湯蒼术各半兩各煎服效與活血丹相表裏¶
活血丹　治遍身骨節疼痛如神(與蒼术四物各/半湯相表裏)¶
　熟地黄(三/兩)當歸　白术　白芍　續斷　人參(各一/兩)¶
　　右末酒糊丸如桐子大¶
東垣蒼术復煎散　治寒濕相合腦户痛惡寒項脊强¶
　肩背胛卯痛膝臏痛無力行步能食身沈重其脈沈¶
　緩洪上急¶
<pb:KR3e0076_WYG_012-27a>¶
　蒼术(四兩水二碗煎至二/大盞去漁入下藥)羌活(一/錢)升麻　柴胡　藁¶
　本　澤㵼　白术(各五/分)黄栢(三/分)紅花(一/分)¶
　　右用蒼术二盞煎至一大盞空心温服㣲汗為效¶
　　忌酒麪¶
緩筋湯　治目如火腫痛兩足及伏菟骨筋痛膝少力¶
　身重腰痛夜惡寒痰𠻳項頸筋骨背急痛目多眵淚¶
　食不下¶
　羌活　獨活(各二/錢)藁本　麻黄　草蔲　黄栢　黄¶
<pb:KR3e0076_WYG_012-27b>¶
　芩　歸身　生地　柴胡(各三/分)生甘草(二/分)升麻(三/分)炙¶
　甘草　熟地黄(各二/分)蘇木(一/分)蒼术(五/分)¶
　　水二鍾煎一鍾熱服¶
羅太無活血應痛丸　治風濕客於腎經血脈凝滯腰¶
　背腫痛不能轉側皮膚不仁遍身麻木上攻頭目虚¶
　腫耳目常鳴下注膝重痛少力行履艱難項背拘急¶
　不得舒暢常服和血脈壯筋骨使氣脈宣通¶
　金毛狗脊(去毛/六兩)蒼术(米泔浸/十兩)香附(炒十/二兩)陳皮(九/兩)没藥¶
<pb:KR3e0076_WYG_012-28a>¶
　(一兩/二錢)草烏(炮二兩/五錢)葳靈仙(三/兩)¶
　　右末酒糊為丸桐子大毎服十五丸不拘時温酒¶
　　或熱湯送下忌食桃李雀鴿諸血物¶
烏靈丸　久患風寒痛風及麻木行步艱難¶
　五靈脂(二/兩)川烏(一兩炮/去皮臍)¶
　　右末酒糊為丸桐子大毎服十丸加至五十丸空¶
　　心温酒下忌冷物¶
史丞相遇仙方　諸般痛風手足艱難筋骨疼痛口眼¶
<pb:KR3e0076_WYG_012-28b>¶
　喎斜言語蹇澁¶
　附子(炮去/皮臍)川烏(製/同)當歸　川芎　肉蓯蓉(酒浸/焙)杜仲¶
　(薑汁/炒)羌活　黄茋　人參　白术　白蒺藜　牛膝¶
　(酒/浸)防風　天麻　白茯苓　狗脊(炒去/毛)萆薢　續斷¶
　　獨活　肉桂　赤芍藥(各一/兩)虎脛骨(酥炙二/兩五錢)¶
　　右以生絹袋盛之用無灰酒浸宻封瓶口春三日¶
　　夏二日秋七日冬十日取出晒焙乾為末酒糊丸¶
　　桐子大用浸藥酒一盞空心送下五十丸忌生冷¶
<pb:KR3e0076_WYG_012-29a>¶
　　油膩荳腐麪食發風物¶
五加皮酒　治風濕遍身疼痛俗名痛風或腫或癱或¶
　脚氣不能履動者　五加皮不拘多少入白麪内同¶
　釀白酒飲之效¶
丹溪治環跳痛不已防生附骨疽方以蒼术佐黄栢之¶
　辛行以青皮冬加桂枝夏加黄芩體虚加杜仲牛膝¶
　以甘草為使大料煎入酒深者恐术栢桂枝十數帖¶
　發不動以少黄連一二帖又不動者恐毒將成撅地¶
<pb:KR3e0076_WYG_012-29b>¶
　成坑以火煅紅沃以小便赤體坐其上以被席圍包¶
　下體使熱蒸腠理開血氣暢而愈¶
仲景治婦人六十二種風及腹中血氣刺痛以紅藍花¶
　酒主之　紅花一味以酒一大碗煎減半頓服一半¶
　頃之再服¶
虎骨丸　治經絡凝滯骨節疼痛筋脈攣急遇陰寒愈¶
　痛¶
　乳香　没藥(各另/研)赤芍藥　熟地　當歸　虎脛骨¶
<pb:KR3e0076_WYG_012-30a>¶
　(酥炙/黄)血竭(五/錢)¶
　　右末用木𤓰一枚切破去核入乳香末在内以麻¶
　　線纏定勿令透氣好酒六升煮酒盡取木𤓰去皮¶
　　研如泥更入熟蜜少許杵和為丸桐子大每服五¶
　　十丸看病上下服¶
麒麟散　治寒濕𫝊於經絡疼痛不可忍¶
　血竭　乳香　没藥　白芍　當歸(各六/錢)水蛭(杵碎/炒令)¶
　(烟/盡)麝香(各三/錢)虎脛骨(酥炙黄/五錢)¶
<pb:KR3e0076_WYG_012-30b>¶
　　右為末和匀每服二三錢食前温酒調下¶
統㫖云痛痺五積散佳四肢攣痛闗節浮腫殊效¶
治白虎厯節風及腫痛者以釅醋五升熱煎三四沸切¶
　葱白二三升煮一沸濾出布帛包裏患處熨之以瘥¶
　為度¶
嚴氏蠲痺湯　治身體煩疼四肢項背拘急或疼或痛¶
　重舉動艱難手足冷痺腰腿沈重筋脈無力¶
　當歸　芍藥　黄茋　羌活　片子薑黄(各一兩/五錢)甘¶
<pb:KR3e0076_WYG_012-31a>¶
　草(炙五/錢)¶
　　每服六七錢薑棗煎服¶
獨活寄生湯　治肝腎虚弱感風濕致痺兩脛緩縱痺¶
　弱不仁　方出脚氣門¶
河間茯苓湯　寒氣勝者為痛痺宜通氣温經尤治四¶
　肢疼痛拘倦浮腫¶
　赤茯苓　桑白皮(各二/兩)防風　官桂　川芎　芍藥¶
　　麻黄(去節各/一兩半)¶
<pb:KR3e0076_WYG_012-31b>¶
　　毎服六七錢棗一枚水煎服繼以薑粥投之汗出¶
　　愈¶
脚跟痛有血熱有痰血熱者四物加黄栢知母牛膝之¶
　類痰用二陳加南星黄栢防已¶
　　肩背痛　附臂痛¶
肩背痛不可囬顧者此太陽氣鬱而不行或脊痛項强¶
　腰似折項似拔者此足太陽經不通二者俱宜通氣¶
　防風湯有因濕熱肩背沉重而痛者當歸拈痛湯有¶
<pb:KR3e0076_WYG_012-32a>¶
　因汗出小便數而欠者風熱乗脾脾氣鬱而肩背痛¶
　也當㵼風熱則愈宜升麻柴胡湯有痰飲流注肩背¶
　作痛宜星香散或導痰湯有腎氣不循故道氣逆挾¶
　背而上致肩背作痛宜和氣飲加鹽炒小茴香少許¶
　有勞力或看書著棋久坐而致脊背疼者補中益氣¶
　湯或八物湯加黄茋背者胸之府肺主氣居胸中肺¶
　氣滯則血脈泣肺氣虚則不能運行陽道肺中有痰¶
　流注肩背皆能作脹疼¶
<pb:KR3e0076_WYG_012-32b>¶
肩背痛乃肺分野之病經云西風生於秋病在肺俞在¶
　肩背故秋氣者病在肩背大過為病在外則令人逆¶
　氣背痛愠愠然也¶
臂痛　臂為風寒濕所搏或痰流氣滯或因提挈重物¶
　皆致臂痛有腫者有不腫者因於風寒宜五積散加¶
　羌活因於濕蠲痺湯多加蒼术因於痰導痰湯因於¶
　氣烏藥順氣散因提重傷筋用刼勞散或和氣飲加¶
　薑黄蓋薑黄能入臂故也有人坐臥為風濕所襲但¶
<pb:KR3e0076_WYG_012-33a>¶
　遇外有寒邪所侵即痛者宜羌活散有飲酒太過濕¶
　痰流注者用二陳加南星蒼术桔梗枳殻桂枝酒芩¶
　有血不榮於筋者用四物加薑黄秦芁羌活有氣血¶
　凝滯經絡不行所致者舒筋湯¶
控涎散　治肩背臂痛如神　方在行痺¶
控涎丹加去油木鼈子(一/兩)桂(五/錢)治臂痛¶
　　每服二十丸加至三十丸妙¶
丹溪治臂痛¶
<pb:KR3e0076_WYG_012-33b>¶
　南星　半夏　白术　香附　酒芩(各一/錢)蒼术(二/錢)陳¶
　皮　茯苓(各五/分)葳靈仙(三/分)甘草(少/許)¶
花麴散　治臂痛¶
　紅花(炒/)神麴(炒/)¶
　　為末酒調下¶
薑黄散　治臂痛非風非痰¶
　薑黄　甘草　羌活(各一/兩)白术(二/兩)¶
　　腰已下痛者加海桐皮當歸芍藥¶
<pb:KR3e0076_WYG_012-34a>¶
東垣治臂痛分六道經絡看痛在何經絡之間以行本¶
　經藥通其氣血血氣通則愈矣若表上諸痛若便擬¶
　下之則不可當詳細辨之¶
　右東垣云認經絡用藥蓋以兩手伸直其臂貼身垂¶
　下大指居前小指居後而定之則其臂臑之前廉痛¶
　者屬陽明經以升麻白芷乾葛行之後廉痛者屬太¶
　陽經以藁本羌活行之外廉痛者屬少陽以柴胡行¶
　之内廉痛者屬厥陰以柴胡青皮行之内前廉痛者¶
<pb:KR3e0076_WYG_012-34b>¶
　屬太陰以升麻白芷葱白行之内後廉痛者屬少陰¶
　以細辛獨活行之并用灸法視其何經而取之也¶
通氣防風湯　肩背痛不可囬顧者此太陽氣鬱而不¶
　行以風藥散之脊痛項强腰似折項似拔者此足大¶
　陽經不通也¶
　羌活　獨活(各一/錢)藁本　防風　甘草(各五/分)川芎¶
　蔓荆子(各三/分)¶
　　水煎服¶
<pb:KR3e0076_WYG_012-35a>¶
當歸拈痛湯　濕熱為病肢節煩痛肩背沉重胷膈不¶
　利及遍身疼痛下注於足脛痛腫不可忍　方在脚¶
　氣門¶
加減當歸飲子　治肩背忽痛¶
　當歸　防風　柴胡　生地　大黄(各一/兩半)芍藥　黄¶
　芩　人參(各一/兩)黄連(五/錢)滑石(六/兩)甘草(一兩/三錢)¶
　　每服六七錢水煎¶
人參益肺散　治肩背痛汗出小便數而少者風熱乗¶
<pb:KR3e0076_WYG_012-35b>¶
　肺肺氣鬱甚也當㵼風熱則愈¶
　升麻　柴胡　黄茋(各一/錢)防風　羌活　人參　甘¶
　草　陳皮(各五/分)藁本(三/分)青皮　黄芩　白豆蔲(各三/分)¶
　　水煎服如面色白脫色氣短者勿服¶
舒筋湯　臂痛不能舉有人常左臂痛或以為飲以為¶
　風以為濕諸藥悉試繼以針艾俱不效得此方服之¶
　而愈蓋是氣血凝滯經絡不行所致非風非飲非濕¶
　腰以下食前服腰以上食後服(又名通/氣飲子)¶
<pb:KR3e0076_WYG_012-36a>¶
　片子薑黄(四兩如無用/嫩莪术代也)甘草(炙/)羌活(各一/兩)赤芍藥¶
　海桐皮(去外/皮)白术　當歸(各二/兩)¶
　　毎服五錢薑三片水煎臨服入磨沈香少許¶
治背痛¶
　薑黄(四/兩)甘草(炙/)羌活　白术(各一/兩)¶
　　每服一兩水煎¶
防風飲子　治項筋急痛諸藥不效者¶
　黄茋　附子　甘草　蒼术　陳皮　羌活　防風¶
<pb:KR3e0076_WYG_012-36b>¶
　　桔梗(等/分)¶
　　每服五錢薑一片水煎¶
丹溪治一男子忽患背胛縫有一線痛起上肩跨至胷¶
　前側脇而止其痛晝夜不歇不可忍脈弦而數重取¶
　豁大左大於右夫背胛小腸經也此必思慮傷心心¶
　臟未病而腑小腸先病故從背胛起及慮不能决又¶
　歸之於膽故痛至胸脇而止乃小腸火乗膽木子來¶
　乗母是為實邪詢之果因謀事不遂所致故用人參¶
<pb:KR3e0076_WYG_012-37a>¶
　四分木通二分煎湯吞龍膽丸數服而愈¶
　　著痺治劑　(麻木同/)¶
經謂濕氣勝者為著痺河間曰著者留著其處而不去¶
　或四肢麻木拘攣也經又曰其不痛不仁者病久入¶
　深營衞之行澁經絡時疎故不痛皮膚不榮故為不¶
　仁夫所謂不仁者或周身或四肢淫淫然麻木不知¶
　痛痒如繩札縳初解之狀古方名為麻痺者是也靈¶
　樞曰衛氣不行則為麻木丹溪曰麻是氣虚木是濕¶
<pb:KR3e0076_WYG_012-37b>¶
　痰死血然則曰麻曰木者以不仁中分而為二也雖¶
　然亦有氣血俱虚但麻而不木者亦有虚而感濕麻¶
　木兼作者又有因虚而感風寒濕三氣乗之故周身¶
　掣痛麻木併作者古方謂之周痺治法宜先汗而後¶
　補也當以類而推治¶
丹溪云十指麻木乃胃中有濕痰死血宜二陳湯加蒼¶
　术白术桃仁紅花附子¶
脈法　脈沈而濡屬氣虚闗前得之麻在上體闗後得¶
<pb:KR3e0076_WYG_012-38a>¶
　之麻在下體也　脈浮而緩者屬濕為麻痺脈𦂳而¶
　緩屬寒為痛痺脈濇而芤屬死血為木不知痛痒¶
東垣神效黄茋湯　治渾身麻木不仁或左或右半身¶
　麻木或面或頭或手臂或脚腿麻木不仁並皆治之¶
　　又治兩目𦂳急縮小羞明畏日隱澁難開或視物¶
　無力睛痛昏花手不得近或目少睛光或目熱如火¶
　服五六帖神效¶
　黄茋　蔓荆子(各二/兩)人參　甘草(炙/)白芍藥(各一/兩)陳¶
<pb:KR3e0076_WYG_012-38b>¶
　皮(五/錢)¶
　　每服五六錢　如小便淋澁加澤㵼(五/分)如有大熱¶
　　症加黄栢(三錢酒/炒四次)如麻木不仁雖有熱不加黄栢¶
　　再加黄茋(一/兩)如眼縮小去芍藥　忌酒醋濕麪葱¶
　　韮蒜大料等物及淡滲生冷硬物　麻木重甚者¶
　　加芍藥(一/兩)木通(一/兩)¶
芍藥補氣湯　治皮膚間有麻木此肺氣不行也¶
　黄茋　橘紅　甘草(炙各/一兩)白芍藥(一兩/半)澤㵼(五/錢)¶
<pb:KR3e0076_WYG_012-39a>¶
　　毎服一兩水煎　如肌肉麻必待㵼營氣而愈¶
　　如濕熱相合四肢沉痛當㵼濕熱(此㓗古立/效神方)¶
東垣治杜彦逵患左手右腿麻木大指次指亦嘗麻木¶
　至腕已三四年矣諸醫不效脈之曰麻者氣之虚也¶
　真氣弱不能流通填塞經絡四肢俱虚故生麻木不¶
　仁與一藥決三日效遂製人參益氣湯服二日便覺¶
　手心熱手指中間如氣滿脹至三日後又覺兩手指¶
　中間皮肉如不敢觸者似痒痛滿脹之意知其氣已¶
<pb:KR3e0076_WYG_012-39b>¶
　遍至乃於兩手指甲傍各以三稜針一刺之㣲見血¶
　如黍粘許則痺自息矣又為處第二第三方服之全¶
　安¶
人參益氣湯　治五六月間兩手麻木四肢倦怠惰嗜¶
　臥乃濕熱傷元氣也¶
　黄茋(八/錢)人參　甘草(生各/五錢)芍藥　升麻(各三/錢)柴胡(二/錢)¶
　(半/)五味子(一百二/十粒)甘草(炙二/錢)¶
　　每六七錢水煎空心服服後令少睡於麻痺處按¶
<pb:KR3e0076_WYG_012-40a>¶
　　摩屈伸少時午飯前一服日二¶
第二次藥煎服如前¶
　黄茋(八/錢)紅花(五/分)陳皮(一/錢)澤㵼(一/錢)¶
第三次服藥¶
　黄茋(六/錢)黄栢(一錢/三分)橘紅(三/錢)白芍藥(五/錢)升麻　澤㵼(各/二)¶
　(錢/)黄芩(八/錢)五味子(百/粒)甘草(炙一分/生四分)¶
　　分四帖煎服如前　(秋凉去五味子/冬月去黄芩效)¶
除濕補氣湯　治左腿麻木沈重¶
<pb:KR3e0076_WYG_012-40b>¶
　黄茋(八/錢)甘草梢(六/錢)升麻梢　柴胡　當歸　澤㵼(各/二)¶
　(錢/)五味子(百二/十粒)紅花(二錢/半)青皮(四/錢)陳皮(一/錢)¶
　　分四服水煎熱服¶
治趙節使年七旬病體熱麻股膝無力飲食有汗妄喜¶
　笑善飢痰涎不利舌强難言聲啞不鳴身重如山診¶
　得左脈洪大有力是邪客於經絡兩臂外有數瘢遂¶
　問其故對以燃香所致予曰君之病皆此也夫人之¶
　十二經灌溉周身終而復始蓋手之三陽從手至表¶
<pb:KR3e0076_WYG_012-41a>¶
　上行至頭加之以火邪并於陽勢甚熾焉故邪熱毒¶
　行散於周身而熱麻經云胃中有熱則蟲動蟲動則¶
　胃緩胃緩則廉泉開故涎下熱傷元氣而沈重無力¶
　飲食入胃慓悍之氣不循常度故多汗心火盛則妄¶
　喜笑脾胃熱則消穀善饑肺金衰則聲啞不鳴仲景¶
　云㣲數之脈慎不可灸焦枯傷筋血難復也君奉飬¶
　以膏粱之味無故加以火毒熱傷於經絡而為此病¶
　明矣乃製清陽補氣湯服之不旬日而愈¶
<pb:KR3e0076_WYG_012-41b>¶
清陽補氣湯¶
　蒼术(四/錢)藁本　知母(酒/浸)當歸　甘草(生各/二錢)柴胡　黄¶
　栢(酒/浸)黄茋(各三/錢)升麻(六/錢)陳皮(二錢/半)五味子(一錢/半)¶
　　每七錢水煎空心服¶
治李正夫人病診得六脈中俱弦洪緩相合按之無力¶
　弦在其上是風熱下陷入陰中陽道不行其症閉目¶
　則渾身麻木晝減夜甚覺而目開則麻木漸退久則¶
　絶止常開其目此病不作懼其麻木不敢合眼故不¶
<pb:KR3e0076_WYG_012-42a>¶
　得眠身體皆重時有痰𠻳覺胷中常是有痰而不利¶
　時煩躁短促而喘肌膚充盛飲食大小便如常惟畏¶
　麻木不敢合眼為最苦觀其色脈形病相應而不逆¶
　内經曰陽盛瞑目而動輕陰病閉目而静重又云諸¶
　脈皆屬於目靈樞曰開目則陽道行陽氣遍布周身¶
　合目則陽道閉而不行如晝夜之分知其陽衰而陰¶
　旺也且麻木為風雖三尺之童皆以為然細校之則¶
　非如久坐而起亦有麻木假如繩縳繫之人釋之覺¶
<pb:KR3e0076_WYG_012-42b>¶
　麻木作而不敢動久則自己以此驗之非有風邪乃¶
　氣不行也不須治風當補其肺中之氣則麻木自去¶
　矣知其經絡隂火乗其陽分火動於中為麻木也當¶
　兼去陰火則愈矣時痰𠻳者秋凉在外濕在上作也¶
　當實其皮毛以温劑身重脈緩者濕氣伏匿而作也¶
　時見躁作當升陽助氣益血㣲㵼陰火去濕通行經¶
　脈調其陰陽則非五臟六腑之本有邪也補氣升陽¶
　和中湯主之¶
<pb:KR3e0076_WYG_012-43a>¶
補氣升陽和中湯¶
　黄茋(五/錢)人參　白芍(各三/錢)甘草(炙/)佛耳草(各四/錢)陳皮¶
　　白术　歸身(各二/錢)甘草(生去/腎熱)黄栢(酒浸除/濕㵼火)白茯苓¶
　(除濕/導火)澤㵼(同/上)升麻(行陽/明經)柴胡　草豆蔲(益陽退寒/各一錢)¶
　　每服三五錢水煎稍熱服八帖愈¶
温經除濕湯　李夫人冬寒霜時病作四肢無力乃痿¶
　厥濕熱在下焦也醋心者是濁氣不降欲滿也合眼¶
　麻木者陽道不行也開眼不麻木者目開助陽道故¶
<pb:KR3e0076_WYG_012-43b>¶
　陰寒之氣少退也頭旋眩運者風氣下陷於血分不¶
　伸越而作也¶
　羌活(七/分)獨活　當歸　麻黄(去/節)黄栢(各三/分)白芍(三/錢)柴¶
　胡　黄連　黄茋　草豆蔲　神麴　木香(各二/分)陳¶
　皮　蒼术(各二/錢)人參　甘草(炙/)白术　猪苓　澤㵼¶
　(各一/錢)升麻(五/分)¶
　　分二服水煎熱服　治肢節沈重疼痛無力之聖¶
　　藥也¶
<pb:KR3e0076_WYG_012-44a>¶
濕氣風症不退眩運麻木不已除風濕羌活湯主之¶
　羌活　防風(各一/兩)柴胡　獨活　甘草(炙各/五分)藁本¶
　陳皮　黄栢　川芎(各三/分)蒼术　黄茋(各一/錢)猪苓¶
　澤㵼(各二/分)茯苓(二/錢)黄連(一/分)升麻¶
　　每服五六錢水煎熱服　量虚實用如不盡症候¶
　　依加減法用之¶
濟世茯苓湯　治停飲支飲手足麻痺多睡眩冒¶
　赤茯苓　半夏　陳皮(各一/兩)枳實(炒/)桔梗　甘草(炙/各)¶
<pb:KR3e0076_WYG_012-44b>¶
　(半/兩)¶
　　毎服五六錢薑三片水煎¶
宣明茯苓川芎湯　治著痺濕地水氣甚重著而不去¶
　多汗而濡者著痺留注不去四肢麻木拘攣浮腫¶
　赤茯苓　防風　川芎　麻黄　芍藥　桑白皮¶
　甘草(炙/)官桂　當歸(各五/分)¶
　　棗三枚水煎服如欲出汗以粥投之¶
五痺湯　風寒濕之氣客留肌體手足緩弱麻頑不仁¶
<pb:KR3e0076_WYG_012-45a>¶
　片子薑黄(一/兩)羌活　白术　防己(各二/兩)甘草(炙五/錢)¶
　　每五六錢薑三片水煎服¶
續斷丸(本事/方)治風濕流注四肢浮腫肌肉麻痺¶
　川續斷　當歸　萆薢　天麻　防風　大附子(各/一)¶
　(兩/)川芎(七錢/半)乳香　没藥(各五/分)¶
　　煉蜜為丸梧子大每四十丸温酒米飲任下¶
又增減續斷丸　治寒濕之氣痺滯闗節麻木疼痛¶
　人參　防風　鹿角膠　白术(炒各/七兩)黄茋　續斷¶
<pb:KR3e0076_WYG_012-45b>¶
　苡仁　山芋　牡丹皮　麥門冬　地黄　桂心¶
　山茱萸　白茯苓　石斛(各二/兩)¶
　　蜜丸桐子大每服六七十丸空心酒下¶
三痺湯　治血氣澁滯手足拘攣風痺等疾¶
　川續斷　杜仲(薑汁/炒)防風　桂心　人參　當歸¶
　白茯苓　白芍藥　甘草　黄茋　牛膝　細辛(各/一)¶
　(兩/)川獨活　川芎　秦芁　生地(各五/錢)¶
　　每服六七錢薑三片棗一枚水煎¶
<pb:KR3e0076_WYG_012-46a>¶
濟生黄茋酒　治風濕癢痛筋脈攣急身體頑麻¶
　黄茋　當歸　白术　虎骨　萆薢　雲母粉　木¶
　香　防風　官桂　天麻　石斛　茵芋葉　仙靈¶
　脾　川續斷　白芍藥　甘草(炙各/一兩)¶
　　用絹袋盛以好酒一斗浸之春五夏三秋七冬十¶
　　日每服一盞温飲之常令酒氣相續為佳¶
宣明防風天麻散　治風麻痺走注肢節疼痛中風偏¶
　枯或暴瘖難語内外風熱壅塞¶
<pb:KR3e0076_WYG_012-46b>¶
　天麻　甘草　羌活　防風　白芷　川芎　歸尾¶
　　草烏頭　白附子　荆芥穗(各五/錢)滑石(二/兩)¶
　　右末熱酒化蜜少許調半錢加至一錢覺藥力運¶
　　行㣲麻為度煉蜜丸彈子大熱酒化下半丸或一¶
　　丸細嚼白湯下¶
衍義方　治風冷氣血閉手足體疼痛冷麻¶
　五靈脂(二/兩)没藥(一/兩)川烏頭(一兩半/死去皮)乳香(五/錢)¶
　　右末水丸彈子大每一丸生薑酒磨服¶
<pb:KR3e0076_WYG_012-47a>¶
河間前胡散　治榮虚衞實肌肉不仁致令㿏重名曰¶
　肉苛¶
　前胡　白芷　細辛　官桂　白术　川芎(各三/兩)附¶
　子(炮/)呉茱萸　當歸　川椒(去子并閉口者/生用各二兩)¶
　　以茶酒三升拌匀同窨一宿以煉成猪脂膏五斤¶
　　入藥煎候白芷黄紫色濾其渣成膏病在處摩之¶
　　凢癥瘕瘡痍皆治併去諸風瘡痒痛傷折墜損凢¶
　　摩内皆可用之¶
<pb:KR3e0076_WYG_012-47b>¶
呉茱萸散¶
　呉茱萸　肉豆䓻(麫裹/煨)乾薑　甘草(炙/)神麴(炒/)砂仁¶
　(各一/兩)白术　厚朴(薑/製)陳皮(各二/錢)¶
　　為末每服二錢空心米飲調下¶
腎瀝湯¶
　麥門冬　五加皮　犀角(各一/錢半)杜仲　桔梗　赤芍¶
　藥　木通(各一/錢)桑螵蛸(一/箇)¶
　　水二鍾入羊腎少許煎至八分食前服¶
<pb:KR3e0076_WYG_012-48a>¶
加味五痺湯　治五臟痺症¶
　人參　茯苓　當歸　白芍　川芎(各一錢肝心/腎痺倍之)五¶
　味子(十五/粒)細辛(七/分)白术(一錢脾/痺倍之)甘草(五/分)¶
　　薑一片水煎食逺服　肝痺加酸棗仁柴胡　心¶
　　痺加逺志茯神麥冬犀角　脾痺加厚朴枳實砂¶
　　仁神麴　肺痺加半夏紫苑杏仁麻黄　腎痺加¶
　　獨活官桂杜仲牛膝黄茋萆薢¶
活絡丹　治手足攣拳筋脈不舒皆風邪濕毒留滯經¶
<pb:KR3e0076_WYG_012-48b>¶
　絡渾身走注疼痛¶
　南星　川芎　草鳥　地龍(各六/兩)乳香　沒藥(各二/兩)¶
　　為末酒糊丸桐子大每服五七十丸空心酒下¶
清凉潤燥湯　治風熱血燥麻木¶
　當歸　生地(各一/錢半)黄連　黄芩　芍藥　川芎(各一/錢)¶
　天麻　防風　羌活　荆芥(各八/分)細辛(六/分)甘草(五/分)¶
　　水煎服　麻甚者加川烏(炮過/三分)以行經絡¶
止麻清痰飲　治口舌麻木延及口角頭面者¶
<pb:KR3e0076_WYG_012-49a>¶
　黄連(一錢/二分)貝母　𤓰蔞仁　黄芩　茯苓　桔梗¶
　枳殻　橘紅　南星(用白礬皂角生薑/同煮透各一錢)天麻　甘草¶
　　細辛(各五/分)血虚加當歸(一/錢)¶
　　水煎入薑汁一匙竹瀝三四匙食逺服¶
經驗三妙丸　治濕熱下流兩脚麻木如火熱¶
　蒼术(六/兩)黄栢(四兩/酒炒)川牛膝(酒浸/二兩)¶
　　麪糊丸桐子大毎服五七十丸空心淡鹽湯下¶
仲景治血痺桂枝五物湯　血痺陰陽俱㣲外証身體¶
<pb:KR3e0076_WYG_012-49b>¶
　不仁如風痺狀¶
　黄茋　桂枝　芍藥(各三/兩)生薑(六/兩)大棗(十二/枚)¶
　　水六升煮取二升温服七合日三服¶
木香丸　腸痺腹疞痛時發飡泄氣不消化小便秘澁¶
　木香　白术　官桂　蕪荑　良薑　訶子皮(各一/兩)¶
　附子(炮/)厚朴　肉蔲(各二/兩)乾薑(三/分)甘草(五錢/半)¶
　　為末麴麪糊丸桐子大每服二十丸空心薑湯吞¶
　　下¶
<pb:KR3e0076_WYG_012-50a>¶
　　鶴膝風¶
羅太無蛜&KR1417;丸¶
　蛜&KR1417;(用頭尾全/者一條)桃仁(生/)白附子　阿魏　桂心　安¶
　息(桃仁/同研)白芷(各一/兩)乳香　沒藥(已上童便酒浸/炒熟各三分)北漏¶
　蘆　當歸　白芍　牛膝　羌活　地骨皮　葳靈¶
　仙(各一/兩)¶
　　蜜為丸彈子大空心酒化下一丸昔人有病風痓¶
　　手足指節皆如桃李痛不可忍服之悉愈(宣明方/安息用)¶
<pb:KR3e0076_WYG_012-50b>¶
　　(胡龜穰/仝研)¶
丹溪治一人年七十患膝腫痛此血虚而挾濕熱也¶
　生地　當歸頭　白芍　蒼术　黄栢(炒各/三錢)川芎¶
　桂(二/錢)木通(一錢/半)¶
　　分四帖水煎熱服¶
又一人年近三十厚味多怒秋間髀樞左右一㸃發痛¶
　延及膝晝静夜劇痛劇惡寒口或渴或不渴或痞或¶
　不痞醫多用風藥兼用補血至次年春其膝漸腫痛¶
<pb:KR3e0076_WYG_012-51a>¶
　愈甚食愈減形瘦至春末膝腫大不可屈伸其脈左¶
　弦大頗實寸濇甚大率皆數知其小便必數而短乃¶
　作飲食痰積在太陽陽明治之炒栢一兩生甘草梢¶
　犀角屑蒼术鹽炒各三錢川芎二錢陳皮牛膝木通¶
　芍藥各五錢遇暄熱加條芩三錢為細末每三錢與¶
　生薑汁同研多少以水盪起煎令沸帶熱食前飲之¶
　一日夜四次至半月後數脈漸減痛漸輕去犀角加¶
　牛膝龜板半兩當歸半兩如前服又半月腫漸減食¶
<pb:KR3e0076_WYG_012-51b>¶
　漸進不惡寒惟脚膝痠軟未能久立久行去蒼术黄¶
　芩時當夏熱加炒黄栢至一兩半依本方内加牛膝¶
　春夏用莖葉冬用根杵取汁用之效尤速須斷酒肉¶
　濕麪胡椒當仲夏加生地半兩冬加茱萸桂枝¶
接骨丹　治諸風及鶴膝風¶
　防風　牛膝　當歸　虎骨(酥炙各/一兩)枸杞子(二兩/半)羌¶
　活　獨活　龜板　秦芁　萆薢　松節　二蠶沙¶
　(各一/兩)茄根(二/兩)蒼术(四/兩)¶
<pb:KR3e0076_WYG_012-52a>¶
　　酒糊丸空心服¶
脚筋急痛　淡酒煮木𤓰令爛作粥様用裹痛處冷則¶
　易一宿三五度便瘥¶
　　攣¶
經云肝氣熱則筋膜乾筋膜乾則筋急而攣又曰濕熱¶
　不攘大筋緛短小筋弛長緛短為拘弛為痿¶
丹溪曰大筋緛短者熱傷血也不能飬筋故為拘攣小¶
　筋弛長者濕傷筋不能束骨故為痿弱攣皆屬於肝¶
<pb:KR3e0076_WYG_012-52b>¶
　肝主筋故也¶
丹溪治王秀濕熱大作脚痛後手筋拘攣足乏力¶
　生地　當歸　川芎　白术(各二/錢)蒼术(一錢/半)木通¶
　甘草(炙三/分)¶
　　煎湯下大補丸三十丸　其大補丸炒煖用¶
薏苡仁散　治筋脈拘攣久風濕痺¶
　薏苡仁一斗搗散以水二升取末數匙作粥空腹食¶
　之衍義云筋急拘攣有兩等内經大筋受熱則縮而¶
<pb:KR3e0076_WYG_012-53a>¶
　短故攣急不伸則可用薏苡仁若因寒筋急則不可¶
　用也¶
有寒攣　經曰寒多則筋攣骨痛¶
本事云張徳操内子昔患筋攣脚不得伸屈逾年動則¶
　令抱持求醫於泗水楊吉老曰此筋病下三方一年¶
　而愈¶
治筋極飬血地黄丸(春夏服之/)¶
　熟地　蔓荆(各一/分)山茱萸(五/錢)狗脊　地膚子　白术¶
<pb:KR3e0076_WYG_012-53b>¶
　　乾漆　蠐螬(炒/)天雄　車前子(各三/錢)萆薢　山芋¶
　(即山/藥)澤㵼　牛膝(各一/兩)¶
　　為末煉蜜丸桐子大毎服七十丸酒下¶
治筋痺肢節束痛羚羊湯(秋服之/)¶
　羚羊角　肉桂　附子　獨活(各一兩/三錢半)白芍藥　防¶
　風　芎藭(各一/兩)¶
　　每服五七錢水煎薑三片一日三服¶
治寒冷濕痺留於筋脈縮不能轉側烏頭湯(冬用之/)¶
<pb:KR3e0076_WYG_012-54a>¶
　大烏頭　細辛　川椒　甘草　秦芁　附子　官¶
　桂　白芍(各七/分)乾薑　防風　當歸　白茯苓(各一/兩)¶
　獨活(一兩三/錢半)¶
　　每服三錢棗二枚水煎空心服¶
千金薏苡湯　治筋攣不可屈伸¶
　苡仁　白斂　芍藥　桂心　乾薑　酸棗仁　甘¶
　草　牛膝(各一/兩)附子(三/枚)¶
　　醇酒二斗漬一宿㣲火煎三沸毎一升日三服扶¶
<pb:KR3e0076_WYG_012-54b>¶
　　杖起行不耐酒服五合¶
活血通經湯　董監軍臈雪初霽因事到真定忽覺風¶
　氣暴作六脈俱弦甚按之洪實有力其症手攣急大¶
　便閉澁面赤熱此風寒始加於身也四肢者脾也風¶
　寒傷之則攣痺乃風淫未疾而寒在外也内經云寒¶
　則筋攣正此謂也平素多酒實熱乗於腸胃之間内¶
　則手足陽明受邪外則足太陰脾經受風寒之邪用¶
　桂枝甘草以却其寒邪而緩其急搐用黄栢之苦寒¶
<pb:KR3e0076_WYG_012-55a>¶
　以㵼實熱而潤燥急救腎水用升麻葛根以升陽氣¶
　行手足陽明之經不令遏絶更以桂枝辛熱入手陽¶
　明之經為引用潤燥復以芍藥甘草専補脾氣使不¶
　受風寒之邪而退木邪専益肺金也加人參以補元¶
　氣為之輔佐加當歸身去裏急而和血潤燥名之曰¶
　活血通經湯¶
　升麻　葛根　當歸　人參　甘草(炙各/一錢)桂枝　黄¶
　栢(酒炒各/二錢)白芍藥(五/分)¶
<pb:KR3e0076_WYG_012-55b>¶
　　水煎熱服令煖房中近火摩搓其手乃愈¶
虚攣　經所謂虚邪搏於筋則為筋攣又云脈弗榮則¶
　筋急　仲景云血虚則筋急此皆血脈弗榮於筋而¶
　筋成攣故丹溪治攣用四物加減本事方治筋急極¶
　用飬血地黄丸蓋本乎此也¶
丹溪治一村夫背傴僂而足攣已成廢人脈之兩手皆¶
　沉弦而濇遂以戴人煨腎散與之上吐下㵼過月餘¶
　久吐㵼交作如此凡三帖然後平復¶
<pb:KR3e0076_WYG_012-56a>¶
煨腎散¶
　甘遂末三錢獖猪腰子細批破鹽椒淹透摻藥末在¶
　内荷葉包裹火内燒熟温酒嚼下¶
蒼耳湯　治風濕痺四肢拘攣¶
　蒼耳子(三/兩)¶
　　搗末水一升半煎七合服　木𤓰粥裹筋痛處佳¶
　　方見鶴膝¶
　　一身盡痛¶
<pb:KR3e0076_WYG_012-56b>¶
綱目云一身盡痛其病暴似傷寒屬濕痺並見傷寒太¶
　陽症門其留連難已者於此求之寒而一身痛者甘¶
　草附子湯熱而痛者當歸拈痛湯¶
甘草附子湯　治風濕相搏骨節煩疼掣痛不能屈伸¶
　近之則痛劇汗出短氣小便不利惡風不欲去衣或¶
　身㣲腫者¶
　甘草　白术(各一/兩)桂枝(二/兩)附子(炮一/枚)¶
　　分四帖水煎服　活人書云身腫者加防風一兩¶
<pb:KR3e0076_WYG_012-57a>¶
　　悸氣小便不利者加白茯苓一兩半¶
東垣當歸拈痛湯　治濕熱相搏肩背沉重疼痛上熱¶
　胷膈不利及遍身疼痛　方見脚氣門¶
東垣麻黄桂枝升麻湯　李夫人患渾身麻木睡覺則¶
　少減開目久則全已閉目則麻木復至此症用藥已¶
　全去又因家事不和心中煩惱遍身骨節疼身體沈¶
　重飲食減少腹中氣不轉運¶
　麻黄　人參　升麻　黄茋(各五/分)桂枝　甘草(炙/)白¶
<pb:KR3e0076_WYG_012-57b>¶
　术　茯苓　澤㵼(各三/分)陳皮　半夏　草豆蔲　厚¶
　朴　黄栢　附子(各二/分)木香　生薑(各一/分)¶
　　水煎熱服¶
本事方　治遍身皆痛如勞者若傷寒身體痛者不可¶
　服但少年虚損冷憊老人諸疾皆治之¶
　人參　黄茋　附子(炮/)甘草　木香　羌活　知母¶
　　芍藥　前胡　川芎　枳殻　桔梗　白术　當¶
　歸　茯苓　半夏(各五/錢)柴胡　鼈甲(醋炙各/一兩)酸棗仁¶
<pb:KR3e0076_WYG_012-58a>¶
　　桂心(各三/分)杏仁(炒五/分)¶
　　毎服二錢薑(三/片)烏梅(三/箇)葱白(三/寸)同煎空心服¶
　　産後身痛¶
薤白趂痛散　産後氣弱血滯遍身疼痛身熱頭疼¶
　當歸　牛膝　桂心　白术　黄茋　獨活　生薑¶
　(各五/錢)甘草　薤白(各三錢/五分)¶
　　毎服五六錢水煎¶
五積散加酒煎　治感寒頭疼身痛　方見傷寒與四¶
<pb:KR3e0076_WYG_012-58b>¶
　物湯各半服之治一身痛甚穏加桃仁治腰痛逐敗¶
　血去風濕¶
大全牛膝散　産後遍身青腫疼痛及衆疾¶
　牛膝　大麥芽¶
　　為細末以新瓦壦子中填一層麥芽一層牛膝如¶
　　此填滿用鹽泥固濟火煅赤放冷研末但是産後¶
　　諸疾熱酒調下二錢¶
金棗丹　治一切風熱等症¶
<pb:KR3e0076_WYG_012-59a>¶
　川烏(生用去/皮臍)兩頭尖　防風　白芷　獨活　蔓荆¶
　子　荆芥(各四/兩)白术　羌活　細辛(各五/錢)全蝎　殭¶
　蠶　天麻　葳靈仙(各二/兩)雄黄　木香　乳香(各一/兩)¶
　蒼术(八/兩)川芎(五/兩)何首烏(一兩/八錢)沒藥　草烏(各一/兩半)藁本¶
　(二兩/半)當歸(三/兩)¶
　　右末糯米糊丸棗様大金箔為衣每服一錠傷風¶
　　流涕好酒化下　中風不語生薑湯下　左癱右¶
　　瘓好酒調下　白虎厯節風遍身走痛生薑湯或¶
<pb:KR3e0076_WYG_012-59b>¶
　　好酒下　破傷風昏倒在地牙闗𦂳急好酒調服¶
　　仍磨敷患處　雷頭風并乾癬麻痺温酒調服洗¶
　　頭風酒服　偏正頭風及夾腦風研末吹鼻中吐涎¶
　　再用生薑汁調藥塗兩太陽穴仍用茶清調服¶
　　風狗咬傷噙水洗浄敷之　蜈蚣傷噙水洗過敷¶
　　之　蛇傷入白礬少許敷患處就以津唾調搽亦¶
　　可　蝎咬唾調搽　痔漏口潄漿水洗過敷之¶
　　多年惡瘡口不合者口潄鹽水洗過敷之徐收¶
<pb:KR3e0076_WYG_012-60a>¶
　　喘𠻳桑白皮湯調服　紅絲魚眼褲脚腦疽發背¶
　　疔瘡裡外㾾瘡用自己小便洗過井水調敷薄紙¶
　　貼上再用裏外搽之　丹瘤井花水調藥䳘毛掃¶
　　二三次　不發炙瘡噙水洗過貼上二三次起發¶
　　方止¶
　¶
　¶
　¶
<pb:KR3e0076_WYG_012-60b>¶
　¶
　¶
　¶
　¶
　¶
　¶
　¶
　赤水元珠卷十二¶
