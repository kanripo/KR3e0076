# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:30.020010
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷二十六
<pb:KR3e0076_WYG_026-1a>¶
欽定四庫全書¶
　赤水元珠卷二十六¶
　　　　　　　　　　　　明　孫一奎　撰¶
　　脫肛門¶
脫肛乃腸胃有積滯以致濕熱之氣下流藴於肛門而¶
　然也法當推逐其積又或貪坐冷地熱為寒凝結為¶
　内痔致每登厠肛即脫下此當從痔而治痔消而肛¶
　自收也有泄利日乆中氣虚而下陷者宜大補中氣¶
<pb:KR3e0076_WYG_026-1b>¶
　兼為升提從推從補從升皆當㸔症又有肛上生蟲¶
　者予友黄桂峯丈治一人肛出百方不應乃以生猪¶
　肚子一具刮下垢物用紗囊盛之罨於肛上一夜次¶
　早細蟲不計其數盡叢於囊垢上肛即收入此亦濕¶
　熱之所生也¶
致新湯　治食積腸胃脫肛不時用此消而推之¶
　木香(二/分)㯽榔(五/分)京三稜(醋/煨)山查　枳殻　桃仁(各七/分)¶
　滑石(一錢/五分)黄連(吴茱茰/製三分)¶
<pb:KR3e0076_WYG_026-2a>¶
　　右水煎食前服積甚者遇仙丹下之方見¶
丹石散　治外痔脫肛如神¶
　黄丹　滑石(等/分)¶
　　右為細末新汲水調塗日三五次愈¶
澁腸散　治乆痢大腸脫出不收¶
　訶子肉(煨/)赤石脂　龍骨(各等/分)¶
　　右為末用茶調肛上絹帛揉入若痢乆不止米飲¶
　　調服¶
<pb:KR3e0076_WYG_026-2b>¶
勝雪膏　治翻花等痔熱痛不可忍或已成瘡¶
　冰片　鉛霜¶
　　右為末好酒研成膏塗上即愈¶
僧礬散¶
　蜜陀僧(二/錢)枯礬(一/錢)冰片(少/許)¶
　　右為末敷上先用苦參湯或防風荆芥湯洗¶
苦參湯　治脫肛并痔¶
　枳殻　黄連　大黄　甘草　荆芥　苦參　芍藥¶
<pb:KR3e0076_WYG_026-3a>¶
　黄芩(各等/分)¶
　　右每五七錢加車前子茅草同煎董洗¶
凢腸頭作癢多是有蟲用生艾川棟根煎湯薫洗¶
赤石脂散　治瀉痢後肛門不收¶
　赤石脂　伏龍肝(等/分)¶
　　右為細末敷肛上¶
蒲黄散¶
　蒲黄五錢熬猪脂一兩仝拌成膏塗肛上¶
<pb:KR3e0076_WYG_026-3b>¶
五倍子湯¶
　五倍子一兩煎湯入皮硝薫洗¶
補中益氣湯加防風桔梗水煎食前服¶
蜘蛛散¶
　大蜘蛛(鹽泥包裹煅存/性為末一錢)鐵銹末(三/分)¶
　　右猪膽汁調敷肛妙¶
又方　鱉頭燒灰敷上¶
　　哮喘門¶
<pb:KR3e0076_WYG_026-4a>¶
　　哮喘辨¶
孫仲子泰來曰哮之與喘極須分别疑似之間虚實攸¶
　繫非細務也夫哮以聲響名㗋中痰盛膠塞肺竅氣¶
　道蹇滯呼吸不暢㗋中如水雞之聲故氣髙而喘心¶
　熱而煩&KR0913;其肩擷其項不能屈體而拾物貼席而伏¶
　枕也原其痰火内鬱外被風寒束其皮腠肺氣為之¶
　不利皆上壅胸㗋斯乃有餘之疾雖多日不食亦不¶
　死治惟調氣豁痰解表盖痰出而聲自寢也顧喘以¶
<pb:KR3e0076_WYG_026-4b>¶
　氣息言㗋中無痰氣促不相接續有虚有實仲景云¶
　汗出如油喘而不休者死故前人治法有補有瀉是¶
　故不可與哮同日而語也¶
　　明治哮¶
哮發之原有三有因驚風之後而得者由治驚不調氣¶
　故痰不盡徹去有感風寒而得者有食醎酸槍㗋而¶
　得者然皆不外乎利肺調氣豁痰六字也¶
麻黄杏子草膏湯治傷寒發汗後不可更行桂枝湯¶
<pb:KR3e0076_WYG_026-5a>¶
　汗出而喘無大熱者及下後而喘¶
　麻黄(二兩/去節)杏仁(去皮尖二/十五粒)石膏(四/兩)甘草(二/兩)¶
　　右每服三四錢水煎服¶
蘇合香丸　治哮調氣豁痰極效治驚風後而得者尤¶
　佳¶
大效雄硃化痰丸　治因驚後哮喘逆觸心肺氣急口¶
　張虚煩神困¶
　雄黄　硃砂　蟬退　全蝎(焙/)殭蠶(炒/)南星　白附¶
<pb:KR3e0076_WYG_026-5b>¶
　子(炒各/一錢)輕粉(五/分)¶
　　右為末麵糊為丸麻子大每服二十丸薄荷茶清¶
　　任下¶
九寳湯　治大人小兒素有喘急遇寒暄不常發則連¶
　綿不已哮喘咳𠻳夜不得卧¶
　桑白皮　橘紅　大腹皮　紫蘇　杏仁　薄荷¶
　甘草　麻黄　官桂(各五/分)¶
　　右薑三片烏梅一枚水煎服¶
<pb:KR3e0076_WYG_026-6a>¶
　　明治喘¶
喘之原有六有風寒傷肺而得者有厚味傷脾積痰上¶
　迫於肺肺氣為之不利而得者有大病後被尅伐太¶
　過傷其脾胃而中氣虚弱者有火逼肺金金為火侮¶
　而氣不得下降者有水腫之疾水溢迫肺而喘者有¶
　破體太早腎未完固而洩其真隂以致腎虚不能納¶
　氣歸源者故治法有踈風解表有清火保肺有清中¶
　化痰有利水滲濕有峻補腎元有单補中氣較之於¶
<pb:KR3e0076_WYG_026-6b>¶
　哮大不相侔兹特掲而明之俾認症循方不啻駕輕¶
　車就熟徑即夜行亦無顛躓之慮也矣¶
九寳湯　治風寒哮喘咳𠻳不能伏枕(方見/哮)¶
黄芩半夏湯　治寒包熱哮喘咳𠻳¶
　半夏　枳殻　酒芩　桔梗　紫蘇　麻黄　杏仁¶
　甘草¶
　　右薑棗水煎服　天寒加桂枝¶
桑白皮湯　治肺氣有餘火炎痰盛作喘¶
<pb:KR3e0076_WYG_026-7a>¶
　桑白皮　半夏　蘇子　杏仁　貝母　山梔　黄¶
　芩　黄連¶
　　右薑水煎服¶
定喘湯　治諸喘乆不愈¶
　白菓(二十一枚/去殻切炒)欵冬花　桑白皮(蜜/炒)麻黄　法製半¶
　夏(各三/錢)蘇子(二/錢)杏仁　酒芩(各一/錢半)¶
　　右水煎作二次服¶
生脉湯　治肺氣大虚氣促上喘汗出而息不續命在¶
<pb:KR3e0076_WYG_026-7b>¶
　須&KR0119;¶
　麥門冬(去心/五錢)人參(三/錢)五味子(三十/粒)¶
　　右水煎服¶
星半𤓰蔞丸　清中化痰¶
　南星　半夏　𤓰蔞仁　香附子　橘紅　蘿蔔子¶
　(炒/)杏仁　皂角灰¶
　　右為末神麯糊丸梧子大每服二三十丸薑湯下¶
又方　治食積痰喘壅滯不利¶
<pb:KR3e0076_WYG_026-8a>¶
　半夏(薑/製)𤓰蔞仁　山查　神麯　海石　蘿蔔子¶
　青黛¶
　　右為末用𤓰蔞穰搗為丸竹瀝生薑湯下每服三¶
　　十丸¶
參术調中湯　補中清熱定喘除𠻳¶
　人參　白术(各五/分)桑白皮(蜜/炒)炙甘草(各三/分)麥門冬¶
　陳皮　茯苓(各/錢)　青皮(三/分)五味子(二十/粒)¶
　　右水煎服¶
<pb:KR3e0076_WYG_026-8b>¶
雙玉丸　治胃火刑肺氣髙而喘每至夏月必一發者¶
　軟石膏　寒水石(各煅薑/汁淬)¶
　　右等分為細末用甘草煎濃膏為丸菉荳大每夜¶
　　白湯或淡薑湯送下一錢¶
神祕湯　治水氣作喘¶
　橘紅　桔梗　紫蘓(各五/分)人參(三/分)五味子(七/粒)桑白皮¶
　(一/錢)半夏(七/分)梹榔(五/分)炙甘草(二/分)¶
　　右薑三片水煎服¶
<pb:KR3e0076_WYG_026-9a>¶
椒目散　水泛於肺肺得水而浮故喘不得卧¶
　川椒目沉水者略炒為末每一錢薑湯調下¶
葶藶大棗瀉肺湯　治上氣喘急身與面目俱浮鼻塞¶
　聲重不聞香臭胸膈脹滿將成肺癰¶
　葶藶(炒研末彈/子大一丸)大棗(十枚/去核)¶
　　右水二盞先煎大棗至一盞去棗入葶藶煎八分¶
　　食後服　先服仲景小青龍湯二帖再服此¶
八味丸　治下元真氣不足腎虛不能納氣歸原而喘¶
<pb:KR3e0076_WYG_026-9b>¶
　懐熟地(四/錢)山藥　山茱茰肉(各二/錢)茯苓　澤瀉(各一/錢五)¶
　(分/)大附子(童便/製)桂心(各五/分)¶
　　右蜜丸赤荳大每服二三十丸白湯下¶
加減八味丸　治仝上即前方去大附子加五味子¶
人參胡桃湯　治下元不足喘不得卧¶
　人參(一錢/五分)胡桃肉(三/枚)¶
　　右薑一片水煎服¶
杏仁煎　治喘𠻳¶
<pb:KR3e0076_WYG_026-10a>¶
　杏仁(去皮/尖炒)胡桃肉(去/皮)¶
　　右等分研為膏加煉蜜丸彈子大臨卧嚼下¶
一方　胡桃肉三枚薑三片臨卧嚼吃飲湯三四口再¶
　嚼再飲止𠻳化痰¶
千緡湯　治痰飲喘急不能卧人扶而坐一服即安¶
　半夏(泡七/箇)炙甘草　皂角(炙各/一寸)¶
　　右生薑一片水煎服¶
治哮喘欲成龜胸龜背者¶
<pb:KR3e0076_WYG_026-10b>¶
　甜葶藶(四/兩)五味子(一/兩)紫蘇子(二/兩)杏仁(一兩/五錢)桑白皮(蜜/炒)¶
　(二/兩)¶
　　右蜜丸黍米大每三五十丸淡豆豉湯下　銅壁¶
　　山人加靈三分神效¶
　　咳𠻳門¶
有傷風𠻳有傷乳食𠻳有痰𠻳有火𠻳有虚𠻳風者鼻¶
　塞或流清涕乳食者胸腹飽悶發熱日輕夜重痰者¶
　一咳便有痰㗋中常有痰聲火者發熱面赤小水短¶
<pb:KR3e0076_WYG_026-11a>¶
　澁虛者呼吸力微大小便利體倦而面色青白¶
三抝湯　治感冐風邪鼻寒聲重語音不出頭痛目眩¶
　四肢拘倦咳𠻳多痰胸滿氣短¶
　麻黄　杏仁(不去/皮尖)甘草¶
　　右薑葱白煎温服取汗有熱加前胡有痰加半夏¶
華盖散　治肺感寒邪咳𠻳上氣胸膈煩悶項背拘急¶
　聲重鼻塞頭目昬眩痰氣不利¶
　麻黄(去/莭)蘇子(炒/)桑白皮(蜜/炒)杏仁　茯苓　陳皮(各五/錢)¶
<pb:KR3e0076_WYG_026-11b>¶
　甘草(二/錢)¶
　　右每服三五錢水煎服¶
金佛草散　治傷風頭目昬痛徃來寒熱肢疼煩悶痰¶
　涎不利咳𠻳喘涕唾稠粘壮熱惡風¶
　金佛草　荆芥(各一/兩半)前胡　麻黄(去節各/一兩)甘草(五/錢)赤¶
　芍藥　半夏(各七/錢)¶
　　右每三錢薑棗煎服𠻳甚加杏仁五味子¶
茯苓厚朴湯　治傷乳食停痰咳𠻳或吐白沫氣喘¶
<pb:KR3e0076_WYG_026-12a>¶
　白茯苓　半夏(各一/錢半)厚朴(製五/分)甘草(二/分)¶
　　右薑三片煎服¶
白餅子　治傷乳食停痰咳𠻳氣粗喘急及冷痰腹痛¶
　滑石　輕粉　半夏　南星(各一/錢)巴豆(十四粒去/殻水煮乾)¶
　　右研勻巴豆後入糯米飯搗為丸菉荳大揑作餅¶
　　子三嵗已上三五餅已下一二餅煎葱湯下傷食¶
　　麥芽湯下¶
新傷乳食咳𠻳用二陳湯加蘿蔔子杏仁枳殻麥芽山¶
<pb:KR3e0076_WYG_026-12b>¶
　查厚朴之類服之食消而𠻳自止¶
瀉白散　化痰止𠻳下氣進食瀉肺火¶
　桑白皮(蜜/炒)地骨皮(各一/兩)甘草(二/錢)¶
　　右每三錢加粳米煎服¶
雙玉丸　治胃火食積痰火面赤氣粗喘𠻳(方見/喘門)¶
清化丸　治火刑肺金咳𠻳喘急¶
　貝母　知母(各一/兩)巴荳(二十/粒)¶
　　右仝炒去巴豆只用二母為末煉蜜為丸菉荳大¶
<pb:KR3e0076_WYG_026-13a>¶
　　每服一二十丸白湯下¶
乆𠻳脾肺之氣不足用前諸劑不效者以六君子湯加¶
　苡仁桑白皮五味子服之即安¶
夏月咳𠻳多汗喘咳無力生脉湯佳¶
雄黄丸　治癖積痰𠻳嘔吐¶
　雄黄(五/錢)半夏　神麯　白麵(各一/兩)巴霜(四十九/粒另研)¶
　　右末滴水為丸菉荳大用米糠拌炒赤色每服七¶
　　丸加至十丸嘔吐薑湯下痰𠻳虀菜汁下¶
<pb:KR3e0076_WYG_026-13b>¶
咳乆連聲不已口鼻出血者茅根湯主之¶
　陳皮(去/白)半夏麯　茯苓　甘草　天門冬　片芩¶
　梔仁　貝母　知母　石膏　生地　杏仁　桔梗¶
　𤓰蔞根¶
　　右水煎臨服加茅根汁一小酒盞仝服¶
　　吐瀉門¶
小兒吐瀉不異大人當於大人門擇治故不再論兹採¶
　數方以備不時之急但審諦寒熱體認傷積証明則¶
<pb:KR3e0076_WYG_026-14a>¶
　百投百效矣¶
凢吐乳直出而不停留者古謂之哯乳但以炒麥芽三¶
　錢橘紅一錢丁香三分水煎服之立止¶
凢霍亂吐不止者用蘆稷米炒黄煎湯飲之立止¶
又方　白扁荳嫩苗煎湯飲之立止如無嫩苗時月即¶
　用白扁荳炒過煎湯與之亦安¶
二香散　止吐如神¶
　真藿香(一錢/二分)丁香(一/錢)白滑石(五/錢)¶
<pb:KR3e0076_WYG_026-14b>¶
　　右為末每服五七分米飲下¶
凢冷吐者乳不消化多吐而少出面白眼慢神昬額上¶
　汗出急宜温中理中湯參香散若將傳慢脾者可用¶
　全蝎觀音散¶
參香散　治寒吐胃虚投諸劑不效者¶
　人參　沉香　丁香　藿香　木香(各等/分)¶
　　右為末每三五分米飲調下¶
全蝎觀音散　治吐瀉截風定志庶免傳變慢驚¶
<pb:KR3e0076_WYG_026-15a>¶
　黄蓍(炙/)人參(各二/錢半)木香　炙甘草　蓮肉　扁豆(炒/)¶
　茯苓　白芷　全蝎　羌活　防風　天麻(各二/錢)¶
　　右每服三五錢薑棗煎服¶
六神湯　治脾胃虚吐瀉不進飲食¶
　黄蓍　扁豆　人參　白术　茯苓　炙甘草　藿¶
　香(各等/分)¶
　　右每三四錢薑棗煎服¶
藿香散　治冷吐瀉臟腑不調瀉下青黄黒白色或如¶
<pb:KR3e0076_WYG_026-15b>¶
　雞子清或腹疼微熱¶
　橘紅　藿香　枳殻　厚朴(製/)　炙甘草¶
　　右為末每服一錢米飲下　治瀉棗湯下¶
凢熱吐者面赤氣粗唇紅吐出之勢射而逺乳已化色¶
　黄小水短少二陳湯加薑汁炒黄連黄芩枇杷葉¶
濟生竹茹湯　治熱吐口渇煩躁¶
　橘紅　乾葛　甘草　麥門冬　竹茹　生薑¶
　　右水煎服熱甚者加薑連¶
<pb:KR3e0076_WYG_026-16a>¶
益元散　治熱吐面赤氣粗小水短少傷暑作吐尤佳¶
　滑石(六/錢)甘草(一/錢)¶
　　右為末薑汁調燈心湯下吐甚者井花水下¶
凢食傷而吐者吐出之物有餿酸氣眼胞浮面色黄足¶
　冷肚熱日輕夜重麥芽枳實青皮梹榔厚朴陳皮之¶
　類消而降之¶
　　治瀉之劑¶
凢冷瀉者面色青白小水清腸鳴漉漉腹中作疼口不¶
<pb:KR3e0076_WYG_026-16b>¶
　渇益黄散理中湯挾風邪者藿香正氣散挾暑氣者¶
　六和湯¶
胃苓湯治冷瀉小水不利¶
　蒼术　厚朴(薑汁/炒)陳皮　炙甘草　白术　茯苓¶
　猪苓　澤瀉　桂皮¶
　　右薑三片水煎服¶
凡熱瀉者面赤唇紅小水短少口乾六一散燈心湯調¶
　下立止¶
<pb:KR3e0076_WYG_026-17a>¶
清六益元湯　治熱瀉小水短少口乾¶
　白术(炒/)滑石　炙甘草　黄連(酒/炒)麥芽(炒/)¶
　　右水煎服¶
四苓湯　治熱瀉小水短少腹中作疼¶
　白术(炒/)赤茯苓　澤瀉　猪苓　白芍藥(酒/炒)酒苓¶
　酒連¶
　　右水煎服¶
凡食傷而瀉者腹中或疼或脹噯氣如敗卵詳其所傷¶
<pb:KR3e0076_WYG_026-17b>¶
　以對症之劑消而磨之如傷乳食以麥芽糯米食以¶
　酒麯肉以山查荳腐以蘿蔔子荳粉以杏仁諸菓子¶
　以麝香肉桂傷魚以橄欖每於理脾中倍加所以之¶
　藥為君則效也凡諸内傷初未下膈之時只宜吐之¶
　如𤓰蒂散或蘿蔔子擂滚水取汁多飲之即吐若食¶
　已下膈入胃則不可吐以香橘餅之類消之若腹中¶
　飽硬日數已乆而痛在臍腹則宜備急丸等下之然¶
　後調補瀉始止也若補之太早恐食積不消乆而變¶
<pb:KR3e0076_WYG_026-18a>¶
　為痢疾或為脾洩或為痞滿皆由執衡者失先後次¶
　第之宜盲對症之劑之所致也又投已上諸劑不止¶
　者乃蟲瀉也當從疳治¶
𤓰蒂散　治食傷胸膈脹疼兀兀欲吐煩悶不安¶
　𤓰蒂(三/枚)赤小荳(一/錢)¶
　　右為末白湯調下五七分少刻用鵞翎於㗋中探¶
　　之即吐¶
香橘餅　治食積瀉冷瀉腹中脹疼¶
<pb:KR3e0076_WYG_026-18b>¶
　丁香　青皮　陳皮(各二/錢半)厚朴　神麯(炒/)麥芽(炒各/五錢)¶
　　右為末煉蜜為餅紫蘓湯下米飲亦可¶
消積丸　治吐瀉大便酸臭¶
　丁香(九/粒)砂仁(十二/粒)巴豆(二/粒)烏梅肉(二/枚)¶
　　右為末麵糊為丸菉豆大温水送下一二丸¶
保安丸　治傷食瀉¶
　香附子(炒/)砂仁(炒各/一兩)白薑(煨/)青皮(炒/)陳皮　京三稜¶
　蓬术(俱醋/煨)炙甘草(各五/錢)¶
<pb:KR3e0076_WYG_026-19a>¶
　　右為末麥芽麵糊為丸菉豆大每一二十丸薑湯¶
　　下¶
夏月作㵼或傷暑吐瀉以六和湯治之名六和者以其¶
　能和六腑也¶
六和湯　治吐瀉霍亂¶
　砂仁　半夏　杏仁　人參　炙甘草(各一/兩)赤茯苓¶
　藿香扁豆(炒/)木𤓰(各二/兩)¶
　　右每三五錢薑棗煎服¶
<pb:KR3e0076_WYG_026-19b>¶
香橘膏　治吐瀉¶
　砂仁(二/錢)白荳仁(一/錢)蓮肉　山藥　木香　青皮(炒各/五錢)¶
　陳皮　厚朴(製各/一兩)麥芽(炒/)神麯(炒各/二兩)¶
　　右為末蜜丸雞頭大每服一丸吐用紫蘓湯下瀉¶
　　荆芥湯下¶
保安四聖餅　治吐瀉驚疳吐瀉日乆恐傳慢驚¶
　人參　白术　茯苓(各一/兩)炙甘草　南星(炮/)白附子¶
　(各五/錢)代赭石(煅醋淬/一兩)蛇含石(煅三/錢)¶
<pb:KR3e0076_WYG_026-20a>¶
　　右為末端陽日粽搗為餅計重一錢每服一餅吐¶
　　薑湯　瀉米飲　驚薄荷　疳米泔水下¶
荳&KR0371;散　治腹痛腸胃虚冷滑洩不禁¶
　肉荳蔲一枚剜一小孔入乳香一塊濕麵包裹煨熟¶
　為末每服三五分米飲下¶
睡驚太乙丹　治瀉後糞青鎮驚安神止夜啼¶
　白术　茯苓　桔梗(炒一/兩)藿香(五/錢)川芎　白芷(各三/錢)¶
　扁豆(炒五/錢)白芍藥(酒炒/五錢)¶
<pb:KR3e0076_WYG_026-20b>¶
　　右為末煉蜜為丸櫻桃大辰砂麝香為衣每服半¶
　　丸薄荷湯或棗湯化下　夜啼燈心鈎藤湯化下¶
　　癖門¶
癖者血膜包水癖於脇傍時時作痛也惟癖能發潮熱¶
　能生寒熱故瘧家中脘多蓄黄水日乆而後成癖此¶
　盖小兒臟腑不和營衞不暢津液不得流通冷氣摶¶
　之則結聚而成癖矣進食丸消食丸可選而用之甚¶
　者白餅子下之治之不早恐成疳積羸痩肚脹則難¶
<pb:KR3e0076_WYG_026-21a>¶
　治也¶
取癖丸　治腹脇痞結氣滿不得宣通¶
　甘遂(微/炒)芫花(炒/)黒丑(半炒半/生研末)辣桂　蓬术　青皮¶
　木香　桃仁(去皮/炒)五靈脂(各二/錢)巴霜(一錢/)¶
　　右為末飛麵糊為丸麻子大每服一二丸薑蜜煎¶
　　湯灌下泄後用冷粥補之¶
燒丹丸　治乳癖食癖午後寒熱咳𠻳脇下結硬¶
　𤣥精石(煅/赤)輕粉(各一/兩)粉霜　硼砂(各五/分)¶
<pb:KR3e0076_WYG_026-21b>¶
　　右為末入寒食麵一錢水和成餅外再用濕麵包¶
　　裹慢火煨黄色取出去麵將藥再研為細末滴水¶
　　為丸米粒大一嵗五丸二嵗十丸夜卧白湯送下¶
　　至天明取下惡物如不下漸加丸數如妳癖未消¶
　　盡隔三兩日再一服以癖消盡為度¶
紫丸子　治嬰兒乳食失節宿食不化胸腹痞滿嘔吐¶
　惡心便利不調乳食減少不消内挾冷痰大便酸臭¶
　或變蒸發熱多日不解因食成癎先寒後熱¶
<pb:KR3e0076_WYG_026-22a>¶
　代赭石(醋/煆)赤石脂(煆各/一兩)杏仁(去皮尖麩皮/炒五十個)巴霜(炒一/錢)¶
　　右為末&KR1339;餅丸如黍米大月外兒只服一丸米飲¶
　　下微利即瘥　千金方云此方之妙無所不治雖¶
　　為下藥並不虚人¶
七聖丸　能令黄痩子頓作化生兒¶
　三稜　莪术　芫花(各醋浸/同炒)青皮　橘紅　川楝子¶
　(去皮/核)杏仁(去皮/尖)¶
　　右為末醋糊為丸黍米大食逺白湯服日間所飡¶
<pb:KR3e0076_WYG_026-22b>¶
　　之食物盡行消化永無積滯¶
消積丸　消積聚寛腹脹退面腫進飲食化滯物¶
　木香　人參(各一/錢半)黄連(炒/)莪术(醋煨各/三錢)橘紅　青皮¶
　(炒/)㯽榔(二/枚)¶
　　右為末麵糊為丸黍米大食後米飲下¶
萬金丸　磨積塊去黄胖神效¶
　平胃散　加夜明沙(畧/炒)針砂(醋淬/炒)皂礬(醋煮乾煆/紅各等分)¶
　　右為末紅棗肉為丸菉荳大空心米飲下忌一切¶
<pb:KR3e0076_WYG_026-23a>¶
　血及蕎麥麵¶
靈仙丸　消一切癖¶
　葳靈仙為末煉蜜丸彈子大紅絹袋盛藥一丸用精¶
　猪肉四兩煮極爛去藥聴喫其積化從大便而下以¶
　知為度¶
撾癖散　治癖立效¶
　海蛤粉　黄丹　硫黄(各等/分)¶
　　右初伏日修合為細末用好米醋調成膏於新烏¶
<pb:KR3e0076_WYG_026-23b>¶
　　盆中晒乾為細末一嵗兒服一分空心米飲調下¶
　　取下癖積如藍汁為驗¶
鱉甲猪肚丸　治小兒痞積發熱¶
　柴胡(一/兩)黄連　鱉甲(醋炙各/七錢)枳實(炒/)木香　青皮(各/五)¶
　(錢/)青蒿(七/錢)¶
　　右為末入猪肚内蒸極爛同搗為丸梧子大每服¶
　　二十丸人參湯送下¶
　赤茯苓(六/錢)赤芍藥　山梔子(各三/錢)當歸　甘草(各五/錢)¶
<pb:KR3e0076_WYG_026-24a>¶
　　右每五錢燈心煎服¶
導赤散　治血淋¶
　生乾地黄　木通(各二/錢)黄芩　甘草(生各/一錢)¶
　　右為末每服一錢井水入燈心煎湯服仍以米飲¶
　　調油髪灰空心灌下¶
車前子散　治小便不利¶
　茯苓　猪苓　香薷　車前子　人參(各等/分)¶
　　右為末每服五錢燈心湯下¶
<pb:KR3e0076_WYG_026-24b>¶
金砂益元散　治小便淋瀝不通¶
　鬱金　海金砂　滑石　甘草(各等/分)¶
　　右為末每服三錢木通燈心煎湯下或冬𤓰仁湯¶
　　亦可¶
茯苓散　治白尿¶
　京三稜　蓬术(各/煨)砂仁　赤茯苓(各半/兩)青皮　陳皮¶
　滑石　炙甘草¶
　　右為末每服一錢燈心煎湯調下¶
<pb:KR3e0076_WYG_026-25a>¶
三稜散　小兒尿白乆而成疳此藥實脾土消食化積¶
　三稜　蓬术　益智仁　甘草　神麯　麥芽　陳¶
　皮(各五/錢)¶
　　右水煎服痰𠻳加製半夏口腥氣加鹽調理諸痰¶
　　加棗子¶
　　淋門¶
淋淋瀝也尿竅澁滯小便㸃滴而出艱澁而疼頻而數¶
　起也由熱結膀胱不能滲洩下焦之氣壅滯而然其¶
<pb:KR3e0076_WYG_026-25b>¶
　血淋者熱自小腸而來小腸與心為表裏心主血熱¶
　則妄行滲於膀胱而致之也¶
　小兒尿出少頃如米泔狀者由乳哺失節傷於脾胃¶
　以致清白不分乆則成疳而濁也尿初出時微赤良¶
　乆變白乃熱疳之邪初出黄白良乆變米疳者乃冷¶
　疳之候也冷者益黄散主之熱者牛黄丸冷而復挾¶
　熱者大蘆薈丸純白濁者厚朴丸諸失津液欲成疳¶
　而小便白濁者茯苓散¶
<pb:KR3e0076_WYG_026-26a>¶
葵子散　治小兒諸淋¶
　葵子　車前子　木通　桑白皮(蜜/炒)瞿麥　赤茯苓¶
　山梔子　炙甘草(各等/分)¶
　　右水煎服¶
八正散　治心經藴熱口燥咽乾五淋小便澁眼目赤¶
　脉赤瘡¶
　滑石　瞿麥　木通　大黄　扁荳　車前子　梔¶
　子(各五/錢)甘草稍(二錢/半)¶
<pb:KR3e0076_WYG_026-26b>¶
　　右每二三錢加燈心煎服¶
木通散　治上焦熱小便閉煩躁生嗔及淋瀝諸瘡丹¶
　毒¶
　八正散　加赤茯苓　黄芩¶
五淋散　治膀胱有熱水道不通或尿如荳汁或如沙¶
　石或膏或血¶
血餘散　治血淋¶
　髪灰(二/錢)生蒲黄　生地黄　赤茯苓　甘草(各一/錢)¶
<pb:KR3e0076_WYG_026-27a>¶
　　右煎調髪灰空心服¶
分清飲　通心氣補漏精小便餘瀝赤白濁¶
　益智仁　川萆薢　石菖蒲　烏藥¶
　　右燈心水煎服　一方加白芍藥茯苓¶
君朴丸　治諸疳小便白濁乆則黄痩不長肌肉¶
　史君子肉(煨/)厚朴(製/)黄連(各一/兩)木香(二錢/同炒)¶
　　右為末麵糊丸赤荳大米飲下三十丸¶
胃苓丸　治小便如米泔甚效分隂陽退潮熱消浮腫¶
<pb:KR3e0076_WYG_026-27b>¶
　退黄疸調脾胃此銅壁山人改湯為丸即胃苓湯加¶
　草菓米糊丸米飲下嘔吐薑湯下　泄瀉車前子湯¶
　下　浮腫長流水五加皮燈心湯下　黄疸本方一¶
　料加茵陳五錢燈心湯下　白濁鹽湯下　疝氣茴¶
　香湯下¶
　　遺尿門(尿床附/)¶
遺尿者謂小便日夜時出多而不禁尿床者謂夜入床¶
　睡去乃小便出而不知也良由下元不足腎與膀胱¶
<pb:KR3e0076_WYG_026-28a>¶
　虚冷所致故古方多用温補下元之劑腎氣實則氣¶
　固而溺有統攝則不致遺失也¶
劉守真又謂有熱客於腎部干於足厥隂之經乃廷孔¶
　鬱結極甚而氣血不得宣通則痿痺而神無所用故¶
　夜滲入膀胱而旋溺遺失不能收禁也此又不可不¶
　知¶
孫仲子泰來曰夫謂不禁者乃小便出多不計其遍數¶
　為下元大虚之症由陽氣虚&KR0629;不能收持此急症也¶
<pb:KR3e0076_WYG_026-28b>¶
　不急治則死矣非大温大升大補則莫能濟其虚而¶
　固其原彼尿床者嬰孩童稚常有之盖男子十六而¶
　精通腎氣固即不為治至其時亦自止若治之早者¶
　則早止也亦有至老而不止者余目擊十數人矣余¶
　族且三人皆乏嗣總由下元虚冷良可徴矣劉守真¶
　謂有熱客腎部干於厥隂廷孔鬱結極甚不能宣通¶
　故遺失不能收禁愚謂既鬱結極甚不能宣通則小¶
　便所出者僅㸃滴而已所出必短澁疼痛色必黄赤¶
<pb:KR3e0076_WYG_026-29a>¶
　安能直遂長清不收不禁哉内經謂膀胱約而為癃¶
　不約為遺溺不禁由是叅之守真之論只可言淋乃¶
　暫有之疾非遺失日乆者可擬余不佞僭為辨¶
雞腸散　治小兒尿床遺溺不自知覺¶
　雞腸(燒/)牡蠣(煆/)白茯苓　真桑螵蛸(炒各/五錢)桂心　龍¶
　骨(各二/錢半)¶
　　右每服三錢薑棗煎服¶
雞䏶脛散　治遺尿¶
<pb:KR3e0076_WYG_026-29b>¶
　雞䏶脛(一/具)雞腸(燒/)猪胞(炙/焦)¶
　　右為末男用雌女用雄每服一二錢酒調下¶
破故紙散　治下元虚冷遺尿¶
　破故紙炒為末一二錢白湯調服¶
益智仁散　治仝上亦治白濁¶
　益智仁　白茯苓(等/分)¶
　　右為末每服一錢空心米飲下¶
又方　五倍子(一半生用一/半燒存性)為末雪糕為丸白湯下¶
<pb:KR3e0076_WYG_026-30a>¶
補原丸　治下元虚&KR0629;小水不禁或如脂膏¶
　桑螵蛸　益智仁　人參　仙茅　山茱茰肉　兎¶
　絲子　乾山藥　巴㦸¶
　　右為末各照常製芡實粉為丸蓮肉湯送下七八¶
　　十丸¶
遺尿方　破故紙　益智仁　烏藥(各三/錢)白茯苓　茯¶
　神(各一/錢)¶
　　右為末空心米飲下一錢¶
<pb:KR3e0076_WYG_026-30b>¶
　　外腎光腫門¶
小兒隂腫多由甘肥不節濕熱下流或啼哭怒氣不順¶
　或失坐冷地皆能致之¶
丹溪謂脫囊腫大墜下不收以紫蘇莖葉為末水調荷¶
　葉包之又謂一人傳此方用野白紫蘇為末濕則乾¶
　摻乾則香油調敷雖皮潰而核欲墜悉有神功¶
桃仁丸　治怒氣不順啼哭鬱氣結於肝經發為隂腫¶
　或為偏墜或水竇不通亦能發腫此方主之¶
<pb:KR3e0076_WYG_026-31a>¶
　桃仁(去皮/微炒)桂心　黒荳(微/炒)白蒺藜(炒研/去刺)牡丹皮　大¶
　黄(各等/分)¶
　　右為末煉蜜丸麻子大每服五丸或七九丸青皮¶
　　木香葱白煎湯入鹽少許送下或煎大流氣飲研¶
　　青木香送下亦可　丹溪用木通甘草黄連當歸¶
　　黄芩煎服¶
牡蠣散　治小兒外腎腫大莖物光明¶
　牡蠣(煅/)為細末以津唾調塗腫處即消¶
<pb:KR3e0076_WYG_026-31b>¶
又方　加地龍末一分如外腎熱者以雞子清調敷¶
又方　治小兒卵腫　桃仁研如泥津唾調敷¶
青木香丸　寛中快膈腹脇疼痛心下堅痞腸中水聲¶
　隂腫偏墜¶
　黒荳(炒一兩/五錢)青木香　補骨脂(炒/)蓽澄茄　梹榔(各/四)¶
　(兩/)¶
　　先將梹榔用粟米包外再以濕紙裹煨令焦去飯¶
　　取梹榔仝前藥為末滴水丸菉荳大每服二十丸¶
<pb:KR3e0076_WYG_026-32a>¶
　白湯下¶
又方　治偏墜¶
　防風　牡丹皮¶
　　右為末酒調服一二錢立效或白湯入鹽下¶
又方　治偏墜¶
　五苓散内加防風牡丹皮極效有熱者服三黄丸¶
三白散　治膀胱藴熱風濕相承發為隂腫小便不利¶
　白荳(炒二/兩)桑白皮　白术　木通　陳皮(各五/錢)¶
<pb:KR3e0076_WYG_026-32b>¶
　　右為末每二錢薑湯調服¶
蟬退散　隂囊忽腫或坐地多時感受風濕或為蟲蟻¶
　所吹¶
　用蟬退五錢水一碗煎湯薫洗腫處腫消痛止須洗¶
　二三次後服五苓散以燈心湯調服¶
又方　葱地上蚯蚓糞為末煎甘草汁調敷腫上或薄¶
　荷汁調亦妙¶
　　痢門¶
<pb:KR3e0076_WYG_026-33a>¶
小兒痢疾外感少而内傷多故曰無積不成痢也但當¶
　審諦新乆虚實若新起而腹痛手不可近後重裏急¶
　日夜頻迸小水短少稠粘之物若膿若血不計遍數¶
　者急宜下之下後看輕重再為調補噤口者審其從¶
　時令之氣而來體必發熱用人參敗毒散加陳倉米¶
　有熱毒薫蒸胃口虚而不納榖或乾噦嘔惡者以辰¶
　砂益元散用生薑汁調燈心湯送下若痢乆而腸胃¶
　虚弱者但當補養氣血盖虚囘而痢自止也脾胃健¶
<pb:KR3e0076_WYG_026-33b>¶
　飲食進痢自旋止日數雖多而無誤於事也小便不¶
　利者當利之清六丸佳¶
人參敗毒散　治四時不正之氣發為寒熱瘧痢或遍¶
　身作痛嘔噦惡心噤口　方見丹毒赤遊加陳皮薑棗¶
香脯　治小兒刮腸下痢噤口不食閉口合眼至重危¶
　困¶
　精猪肉(一兩批/薄片)膩粉¶
　　將猪肉於炭火上慢炙旋鋪膩粉令勻成脯每以¶
<pb:KR3e0076_WYG_026-34a>¶
　　少許與吃如未知吃且放鼻邊自然要吃此方治¶
　　胃口有毒食之神效¶
百一選方　治噤口痢¶
　蓮肉去殻留心碾為末每服半錢陳米飲調下此是¶
　毒氣上衝心肺借此以通心氣便覺思食¶
山藥散　治噤口痢¶
　乾山藥一兩(半炒熟/半生用)為末白湯調二錢服之嘔噦立¶
　止¶
<pb:KR3e0076_WYG_026-34b>¶
茅花湯　治吐血下血鼻衂血痢黒痢¶
　茅花一大把水煎服無花用根代之¶
枳殻寛腸散　順氣治痢¶
　甘草(炙六/錢)枳殻(炒二兩/四錢)¶
　　右為末每服一錢空心白湯調下¶
烏梅湯　治下痢津液少臟腑虚燥煩渇引飲及諸病¶
　後煩渇引飲無度¶
　烏梅肉(微炒/五錢)白茯苓　木𤓰(各一/兩)¶
<pb:KR3e0076_WYG_026-35a>¶
　　右每三錢薑一片水煎服¶
清六丸　治血痢小水短少及洩瀉　此方專清六腑¶
　濕熱故名清六内用紅麯者以其能消食積而化淤¶
　血也¶
　桂府白滑石(飛過/六兩)炙甘草(一/兩)紅麯(炒五/錢)¶
　　右滴水為丸燈心湯下二三十丸¶
芍藥湯　治赤白膿血裏急後重腹中疼痛劉守真云¶
　行血則便膿自愈調氣而後重自除此方是也¶
<pb:KR3e0076_WYG_026-35b>¶
　白芍藥(二/錢)當歸(一/錢)酒連　酒芩(各八/分)木香　㯽榔(各/五)¶
　(分/)肉桂(四/分)甘草(二/分)¶
　　右水煎服小水短少日夜後重者加枳殻升麻桃¶
　　仁各一錢滑石三錢若積滯重而熱盛者加大黄¶
　　一錢¶
保和丸　治食積痢腹疼不知餓用此消之¶
　山查　神麯(各二/兩)陳皮　半夏(各一/兩)蘿蔔子　連翹¶
　(炒各/五錢)¶
<pb:KR3e0076_WYG_026-36a>¶
　　右末仍以神麯糊為丸菉荳大每服一錢白湯下¶
小香連丸　治裏急後重腹疼赤白痢¶
　黄連(吴茱茰各一兩/仝炒只用連)木香(二/錢)訶子(煨去核/五錢)¶
　　右為末麯糊為丸菉荳大每三十丸米飲下¶
地榆散　治赤痢無糞鮮紅㸃滴而下¶
　地榆(蜜/炒)訶肉(煨/)甘草(各等/分)¶
　　右為末每服一錢米飲調下¶
地榆飲　治熱痢腹痛赤白頻併¶
<pb:KR3e0076_WYG_026-36b>¶
　地榆(二/錢)甘草　白芍藥　當歸(各一/錢)枳殻(炒一/錢半)黄連¶
　(吴茱茰/炒一錢)¶
　　右水煎服¶
茯苓白术散　治寒痢所下清白如魚凍者脾弱不思¶
　飲食¶
　茯苓(三/錢)白术　人參　木通　枳殻　甘草(炒各/一錢)肉¶
　果(煨/)桂心(各一/錢半)訶肉(二/錢)陳皮(二錢/)¶
　　右每三五錢燈心煎服¶
<pb:KR3e0076_WYG_026-37a>¶
朴附丸　治寒痢滑洩不禁¶
　厚朴(製/)大附子(炮/)乾薑(炮/)陳皮(各等/分)¶
　　右為末粟米糊為丸每服五七分或一錢米飲下¶
又方　木香(一/錢)黄連(吴茱茰/炒三錢)粟殻(去蒂蕚&KR0097;/炒二錢)殭蠶(炒一/錢)¶
　甘草(三/錢)¶
　　右剉以生薑三錢仝炒爆乾為末米飲調下　赤¶
　　生地黄湯下　白烏梅湯下　如有熱小柴胡湯¶
　　解之¶
<pb:KR3e0076_WYG_026-37b>¶
養臟湯　治冷熱不調下痢赤白或如膿血魚腦裏急¶
　後重腹臍㽲痛脫肛如臟腑滑洩夜起及日乆虚寒¶
　加大附子三片¶
　粟殻(蜜炒/三錢)人參　當歸　肉桂　肉果(煨/)白术　訶¶
　肉(煨/)炙甘草(各一/錢)木香　芍藥(各一/錢半)¶
　　右每三五錢水煎服忌酒麵生冷¶
胃風湯　治風冷乗虚干於腸胃水榖不化泄瀉腹脇¶
　虚滿腸鳴㽲痛下如荳汁或純瘀血¶
<pb:KR3e0076_WYG_026-38a>¶
　白术　芍藥　川芎　人參　當歸　肉桂　茯苓¶
　(各等/分)¶
　　右每服三錢入粟米一錢水煎服¶
芍藥栢皮丸　治一切膿血惡痢窘痛¶
　白芍藥　黄栢(各一/兩)當歸　黄連　枳殻(各五/錢)¶
　　右為末滴水丸菉荳大白湯下¶
三黄熟艾湯　治積熱下痢赤色及治傷寒四五日大¶
　下熱痢諸藥不效者¶
<pb:KR3e0076_WYG_026-38b>¶
　黄連　黄芩　黄栢(各七/錢)熟艾(半雞/子大)¶
　　右每服三錢水煎服¶
噤口痢¶
　人參　黄連(各一/錢)石蓮子(三/分)¶
　　右為末擦牙闗二三次即能食　丹溪用人參川¶
　　黄連二味煎濃服之但得一呷入腹即愈此加石¶
　　蓮子亦有理¶
荳&KR0371;散　治嬰孩腸胃脆弱糟粕不聚瀉痢不止或赤¶
<pb:KR3e0076_WYG_026-39a>¶
　或白冷熱不調日夜頻併愈而又發神效但忌葷腥¶
　生冷¶
　肉荳&KR0371;(煨一/個)胡粉(炒二/錢)龍骨(生一/錢)枯礬(一/錢)¶
　　右為末每服一錢米飲調下或以薄糊丸麻子大¶
　　每服五六十丸　議曰胡粉即真鉛粉也出韶州¶
　　者名韶粉出定州者名定粉總名光粉其性殢故¶
　　用以殢其腸令不虚滑荳&KR0371;温臟之藥安和腸胃¶
　　龍骨白礬澁腸止痢凡虚滑日夜無度者服之隨¶
<pb:KR3e0076_WYG_026-39b>¶
　　時痊愈¶
神效雞青丸　治嬰孩一切痢疾不拘冷熱皆效¶
　木香(二/錢)生黄連(五/分)肉荳蔲(生一個/大者)¶
　　右為粗末取雞子青搜和作餅慢火炙黄色變紅¶
　　者稍乾擘破碾為末白麵糊為丸麻子大每三五¶
　　十丸米飲下　此方功在雞子青¶
大效至聖千金飲子　治先吐後瀉後又變痢臍腹㽲¶
　痛脇肋脹滿受濕虚鳴膿血五色相雜或如荳汁或¶
<pb:KR3e0076_WYG_026-40a>¶
　如瘀血日夜無度食少肌羸¶
　黄茋(蜜/炙)甘草　陳皮　粟殻(蜜/炙)木香　白芍藥　地¶
　榆(蜜/炒)黒豆(炒/)當歸　枳殻(炒/)烏梅　淮棗　白术¶
　訶肉(煨/)黄連(各等/分)¶
　　右每三五錢水煎服¶
大艾煎丸　治小兒虚痢大渇不止¶
　艾葉(燒存/性)乾葛粉　胡粉(炒/)海螵蛸　龍齒(各等/分)¶
　　右為末煉蜜為丸雞頭子大每服一丸至二丸米¶
<pb:KR3e0076_WYG_026-40b>¶
　　飲下¶
术蔲麵　治噤口痢一粒飯不食服此效¶
　白术(五/錢)肉果(炮二/枚)木香(二/錢)¶
　　右為末白麵一兩水搜作餅切作條子水煮熟用¶
　　葱白生薑鹽各少許和汁與吃看所入多少仍用¶
　　雞青丸調理¶
炒雞子　治休息痢及疳瀉日乆不愈¶
　雞子一枚先用黄蠟如指大一塊銚内鎔化入雞子¶
<pb:KR3e0076_WYG_026-41a>¶
　拌炒熟空心食之大效¶
剪紅丸　治痢鮮血¶
　側栢葉　槐花　枳殻(各/炒)荆芥穂(各等/分)¶
　　右醋糊丸糯米湯下¶
　　瘧門¶
小兒瘧痢治同大人惟劑輕小耳當於大人科參治兹¶
　但收集數方以備緩急不重論也緣其症不外於外¶
　感内傷二者而已外感有六經之形症用和解六經¶
<pb:KR3e0076_WYG_026-41b>¶
　之劑治之内傷有胸腹飽滿晝輕夜重之標凖只以¶
　二陳湯加健脾消導之劑治之盖無痰不作瘧也數¶
　發之後乃為截之虚弱者補之然初發二三日之間¶
　必須導痰運脾和解為主切不可遽投補截設汗不¶
　週頭疼未徹則表邪未盡解也苟痰不清胸腹不暢¶
　則内傷未盡鎔也補之截之是閑其邪而塞其去路¶
　其變也曷勝言哉(和解六經之劑詳於/大人科第八卷中)¶
清脾飲　治癉瘧熱而不寒或熱多寒少膈滿不能食¶
<pb:KR3e0076_WYG_026-42a>¶
　口苦舌乾煩渇小便黄赤大便不利¶
　青皮　厚朴(製/)白术　草果(煨/)柴胡　茯苓　半夏¶
　黄芩　甘草(各等/分)¶
　　右生薑三片水煎服¶
養胃湯治外感風寒内傷生冷温中快膈山嵐瘴氣¶
　寒瘧嘔逆¶
　人參　蒼术　厚朴　半夏　藿香　草果(煨去/殻)茯¶
　苓(各五/分)陳皮(七/分)甘草(二/分)¶
<pb:KR3e0076_WYG_026-42b>¶
　　右薑三片棗一枚烏梅一枚煎服¶
香葛飲治嬰孩夾食夾驚傷寒四時瘟疫瘧疾¶
　香附子(炒/)紫蘓葉(各一/兩)橘紅　青皮　葛根(各五/錢)炙¶
　甘草(二錢/五分)¶
　　右每三五錢薑葱白煎服¶
露星飲　治乆瘧成癆以此截之¶
　秦芁　柴胡　白术　茯苓　㯽榔　常山(酒炒一/次醋炒)¶
　(一/次)黄芩　甘草　半夏麯　官桂(各等/分)¶
<pb:KR3e0076_WYG_026-43a>¶
　　右用酒醋水各半碗煎七分露一宿臨發五更服之¶
鬼哭飲　截瘧¶
　常山(製/)大腹皮　白茯苓　鱉甲(醋/炙)甘草¶
　　右桃栁枝各七條水煎臨發空心五更服¶
南斗散　治痰瘧¶
　常山(製/)白芷　南星(生各/等分)¶
　　右酒煎臨發五更服¶
白术截瘧飲　治虚弱乆瘧脾虚嘔吐不思飲食不拘¶
<pb:KR3e0076_WYG_026-43b>¶
　寒熱極效¶
　白术(一半生用一/半炒用四錢)橘紅　麥芽(各二/錢)烏梅(一/枚)¶
　　右薑五片水煎臨發日五更服¶
何首烏丸　治乆瘧隂虚熱多寒少以此補而截之¶
　何首烏為末鱉血為丸黄荳大辰砂為衣臨發五更¶
　白湯送下二丸¶
截法　不拘寒熱瘧端陽日製¶
　桃葉尖(東南方者/四十九片)半夏(四十九/粒為末)搗桃葉尖為九雄黄¶
<pb:KR3e0076_WYG_026-44a>¶
　為衣晒乾貯瓶中封固臨用取一丸綿裹塞鼻中男¶
　左女右¶
鱉甲飲子　治瘧乆不愈腹左有塊名曰瘧母¶
　鱉甲(醋/炙)白术　黄芩　草果　㯽榔　芎藭　橘紅¶
　甘草　厚朴　白芍藥(各等/分)¶
　　右薑棗煎服¶
青黄散　消瘧母如神¶
　青黛(澄去/灰上)雄黄(研細/飛過)¶
<pb:KR3e0076_WYG_026-44b>¶
　　右等分為極細末每一嵗用一分空心及夜淡醋¶
　　湯調下塊消其八即止屢驗屢效¶
銅壁山人治瘧母用月蟾丸¶
　木香　人參　黄茋　當歸　桔梗　黄連　三稜¶
　(醋/煨)莪术(仝/上)鱉甲(醋/炙)乾蟾(煅/)史君子　苦棟根皮　訶¶
　子肉　夜明沙　枳實　綠礬(醋煅各/等分)¶
　　右為末醋糊丸陳米飲下¶
又截法　寒多熱少者俱以平胃散加常山草果截之¶
<pb:KR3e0076_WYG_026-45a>¶
　此内傷瘧熱多寒少者俱以白虎湯加常山草果截¶
　之寒熱相半者俱以小柴胡湯加常山草果截之此¶
　外感瘧¶
　　吃泥門¶
小兒吃泥乃胃中熱丹溪用石膏黄芩陳皮茯苓白术¶
　煎服而愈徐氏用宣治一兒食泥土困睡洩瀉遍身¶
　如疥此脾經内外疳也以六君子湯肥兒丸而愈¶
　　吃生米門¶
<pb:KR3e0076_WYG_026-45b>¶
吃生米者此胃中有蟲亦宜健脾清熱肥兒丸佳盖吃¶
　泥吃米皆疳之漸當於疳門尋治大蘆薈丸等方酌¶
　而用之毋使臨期鞅掌也¶
蒼术丸　治吃生米¶
　蒼术米泔浸一日為末&KR1339;餅糊為丸梧子大每服五¶
　十丸米飲下一日三服¶
　　耳門¶
生生子曰小兒耳疾多屬風熱上壅亦有因於沭浴水¶
<pb:KR3e0076_WYG_026-46a>¶
　入耳中水濕停乆摶於氣血醖而為熱化為膿汁¶
湯氏云耳有五般常出黄膿者為停耳出紅膿者為膿¶
　耳出白膿者為&KR0374;耳疳臭者為伍耳耳内虚鳴出青¶
　膿者為震耳症雖五般病源一也皆由風水入耳而¶
　因有積熱上壅而成若不早治乆則成聾宜胭脂膏¶
　治之仍服化痰退熱等劑即愈也¶
孫季子朋來曰此五者不可謂全無分别詳其名觀其¶
　色其間必有說也愚僣剖之停耳者為水濕之氣乆¶
<pb:KR3e0076_WYG_026-46b>¶
　停耳中與氣血摶擊醖為熱膿盖脾主濕又脾之色¶
　黄以始為停濕所致故曰停耳膿耳者心主血脉血¶
　熱化為紅膿心之色赤故曰膿耳纒耳者肺主氣肺¶
　之色白肺氣不利纒壅上焦化為白膿故曰纒耳伍¶
　耳者耳内疳臭盖耳為腎之外候小兒腎未充足偶¶
　為氣忤逆於經隧心主臭心氣不得下降腎氣不得¶
　上通故醖而為疳臭也震耳者易曰震為雷或為雷¶
　聲震動故耳中虚鳴肝之色青故出青膿也此因五¶
<pb:KR3e0076_WYG_026-47a>¶
　臟有所感觸隨臟為名故有此五色之相應也既有¶
　此五臟之因須推五臟之治庶為治本若謂症雖五¶
　般病源一也則予未敢首肯¶
蔓荆子湯　治内熱耳出膿汁¶
　升麻　木通　麥門冬　赤芍藥　生地黄　前胡¶
　甘菊　甘草　桑白皮　赤茯苓　蔓荆子(各等/分)¶
　　右薑棗煎食後服¶
清上散　治上焦風熱耳出膿汁頭面瘡癤(方見風/熱門)¶
<pb:KR3e0076_WYG_026-47b>¶
當歸龍薈丸　治肝膽風熱耳中鳴出青膿名曰震耳¶
　大便秘小便黄常服宣通血氣調順隂陽¶
　當歸　龍膽草　柴胡　青黛(各五/錢)梔子(一/兩)膽星¶
　麝香(五/分)　大黄　蘆薈(各五/錢)酒芩　黄栢　酒連(各/一)¶
　(兩/)木香(二錢/五分)¶
　　右煉蜜丸小荳大每二十丸薑湯送下¶
清黄散　治耳出黄膿名曰停耳内有風熱外為水濕¶
　所干醖乆而成¶
<pb:KR3e0076_WYG_026-48a>¶
　防風　滑石(飛各/五錢)甘草(炙一/錢)梔子(酒炒/三錢)藿香(二/錢)酒連¶
　(二/錢)¶
　　右為末白湯調二錢食後服¶
清心丹　治耳出紅膿名曰膿耳及舌上生瘡如楊梅¶
　状者¶
　黄連(酒炒/三錢)滑石(飛六/錢)甘草　辰砂(飛各/一錢)薄荷(六/分)犀角¶
　屑(二/錢)¶
　　右為末每用一錢五分蜜拌薄荷湯下夜再服¶
<pb:KR3e0076_WYG_026-48b>¶
清白散　治肺熱痰火上壅耳出白膿名曰纒耳兼治¶
　咳𠻳¶
　桑白皮(蜜/炒)地骨皮(各三/錢)甘草(一/錢)貝母(二/錢)寒水石(煅三/錢)¶
　天花粉　酒芩　天門冬(各一錢/五分)¶
　　右為末以蜜水調食後服或白通草煎湯下尤妙¶
交感丹　治耳中疳臭名曰伍耳或怒氣上逆上下不¶
　得宣通遂成聾聵¶
　香附子(童便浸透/炒三錢)茯神　黄連(各二/錢)桂心(一/錢)甘菊花¶
<pb:KR3e0076_WYG_026-49a>¶
　(一/錢)¶
　　右為末每一錢五分燈心湯調下¶
禹粮丸　治停耳出膿水¶
　禹餘粮(煅醋淬/七次)海螵蛸(去背上/硬骨)百草霜　伏龍肝(各/二)¶
　(錢五/分)大附子(去皮臍生/用一枚)¶
　　右為末以綿裹如貟眼核大安耳内日再易之如¶
　　不瘥乃有蟲也¶
龍骨散　治諸膿耳¶
<pb:KR3e0076_WYG_026-49b>¶
　枯礬　龍骨　胭脂丕(各一/錢)麝香(少/許)¶
　　右為細末先以棉裹杖子拭去耳中膿再吹一字¶
　　入耳中日再加海螵蛸一錢尤妙¶
羊角散　治耳内膿汁不乾¶
　山羊角燒存性為末每吹二三分入内一日二次三¶
　日全瘳¶
滋隂地黄丸　治耳虚鳴膿汁不乾腎隂不足¶
　熟地黄(一/兩)白茯苓(四/錢)山茱茰(五/錢)甘菊(四/錢)牡丹皮(四/錢)何¶
<pb:KR3e0076_WYG_026-50a>¶
　首烏(黒豆蒸/三次)黄栢(各四/錢)¶
　　右煉蜜丸梧子大每服三五十丸¶
　　龜胸龜背門¶
古方皆屬之於肺謂受邪喘乆所致又乳母多食辛熱¶
　胎毒於兒感之於肺由肺脹大而胸髙滿如龜狀也¶
　盖胸膈之上乃肺之分野又肺主皮毛若背受風邪¶
　客於脊骨故背髙而僂傴又或兒坐太早亦能致之¶
　然此多成痼疾考之古法惟有百合丹枳殻防風丸¶
<pb:KR3e0076_WYG_026-50b>¶
　及灸肺俞膈俞二宂而已别無治法¶
百合丹　治胸髙脹滿其狀如龜¶
　川大黄(煨/)天門冬　杏仁　百合　木通　桑白皮¶
　甜葶藶　軟石膏¶
　　右為末煉蜜丸菉荳大每服五丸白湯臨睡服¶
枳殻防風丸　治客風入背如龜髙聳¶
　枳殻　防風　獨活　前胡　麻黄　當歸　大黄¶
　(煨各/一錢)¶
<pb:KR3e0076_WYG_026-51a>¶
　　右麵糊丸黍米大米飲下¶
松蕋丹　治初生不暇䕶背為客風吹脊入於骨内或¶
　坐早所致¶
　松花　枳殻　防風　獨活(各一/兩)麻黄　前胡　川¶
　大黄　桂枝(各五/錢)¶
　　右為末煉蜜丸黍米大每十丸米飲下¶
灸法　肺俞宂第三椎下兩傍各一寸半　膈俞宂第¶
　七椎下兩傍各一寸半　以小兒中指量中節為一¶
<pb:KR3e0076_WYG_026-51b>¶
　寸　每灸艾炷如小麥粒大各灸三五壯¶
龜尿法　㸃背腫髙處節間¶
　取烏龜置於新荷葉上用鏡照之其尿自出鍼㸃脊¶
　俞中若龜尿不出用猪毛挿入鼻中其尿即出¶
　　蟲門¶
小兒好食肥甘生冷傷於脾胃脾胃既傷則不能運化¶
　精㣲而生濕熱濕熱乆則生蟲也發則腹中疼痛上¶
　下徃來無有休止或亦攻心則合眼啼哭撲手仰身¶
<pb:KR3e0076_WYG_026-52a>¶
　神思悶亂嘔噦涎沫或吐清水四肢羸困面色青黄¶
　飲食難進不生肌膚或寒或熱沉沉嘿嘿不的知其¶
　病之所在不早療則腹中子母轉轉相生蟲長一尺¶
　足能殺人觀周嵗已前小兒鮮有此苦者良由飲乳¶
　不食肥甘生冷蟲無從而生也即是觀之蟲之生於¶
　濕熱肥甘也不亦明乎予故述此生蟲之源以為今¶
　之為乳母者姑息之戒¶
化蟲丸　治蟲咬心痛來去不定不思飲食¶
<pb:KR3e0076_WYG_026-52b>¶
　鶴虱　梹榔　胡粉　苦楝根(取東行小/枝各五錢)明礬(半枯/半生)¶
　(三錢/五分)¶
　　右為末麵糊丸菉荳大三嵗者服三十丸白湯入¶
　　香油二滴吞下食前服如有小蟲皆化為水大蟲¶
　　即從大便而下初服甚效¶
史君子丸　治小兒五疳脾胃不和心腹脹時或㽲痛¶
　不進飲食漸至羸痩¶
　厚朴　陳皮　史君子肉(湯浸去黑/衣各一兩)甘草　川芎(各/二)¶
<pb:KR3e0076_WYG_026-53a>¶
　(錢五/分)白芍藥(五/錢)¶
　　右為末煉蜜丸皂子大三嵗已上一丸米飲下¶
烏梅丸　治蜖厥當吐今反靜而復煩此為臟寒蜖上¶
　入其膈須&KR0119;復上得食而嘔又煩蜖聞食當自吐及¶
　治乆痢¶
　烏梅(三十/三個)乾薑(炮一兩/二錢)黄連(二/兩)川椒　當歸(各四/錢)細¶
　辛　人參　大附子(炮去/皮臍)桂枝　黄栢(各七/錢)¶
　　右為末用酒浸烏梅肉一宿蒸飯搗為丸麻子大每¶
<pb:KR3e0076_WYG_026-53b>¶
　　十丸日二次忌生冷¶
㯽榔丸¶
　㯽榔　鶴虱　貫衆　乾漆(炒焦/存性)蕪荑　雷丸　雄¶
　黄(飛/)史君子肉　川楝子肉　木香　黄丹　錫灰¶
　輕粉(少/許)巴霜(二/個)¶
　　右為末酒煮麵糊為丸黍米大五更早用猪肉葱¶
　　油煎将肉細嚼勿吞下但只引蟲頭向上便將肉¶
　　汁調化蟲散或吞㯽榔丸至已時取下蟲方進飲¶
<pb:KR3e0076_WYG_026-54a>¶
　　食¶
化蟲散　先將猪肝油炙令兒聞其香味引蟲頭向上¶
　則藥可行¶
　雷丸　鶴虱　甘草　大黄(生各/一錢)史君子肉(十/枚)¶
　　右末用猪肉煮汁調五更服¶
　　疳門¶
生生子曰小兒疳症最為重候顧疳字從甘明其嗜貪¶
　甘肥成積生蟲損傷脾胃脾胃一虚百病蜂起古稱¶
<pb:KR3e0076_WYG_026-54b>¶
　五疳言五臟之疳也五疳之外其名甚多如曰疳氣¶
　曰疳虚曰疳熱曰丁奚曰哺露曰腦疳曰脊疳曰無¶
　辜之類不勝枚舉盖脾胃虚則停積積則生熱或瀉¶
　或痢或風或瘧生疳生蟲二十已下其病為疳二十¶
　已上其病為癆症雖多種源一而𣲖殊也而治總在¶
　脾胃為重五臟皆受氣於脾胃賴坤元以資生也又¶
　有乳母未斷乳時先躭身孕兒飲孕乳乆為魃病以¶
　其疳成肉消顱大髪穗腿枯形肖傀儡若魃然也又¶
<pb:KR3e0076_WYG_026-55a>¶
　有母體虚弱氣血不足乳汁不充强餵粥飯耗傷形¶
　氣皆成疳兆楊錢二公治論極正採錄於左以為法¶
　眼¶
楊氏倓子曰疳之受病皆虚使然熱者虚中之熱冷者¶
　虚中之冷積者虚中之積治熱不可妄表過凉治冷¶
　不可峻温驟補治積不可用霸峻取¶
錢氏仲陽曰小兒初病為肥熱疳熱則涼之乆病為冷¶
　痩疳冷則温之小兒易虚易實過寒則生冷過温則¶
<pb:KR3e0076_WYG_026-55b>¶
　生熱峻取則重傷脾胃上醫處其消積和胃滋血調¶
　氣隨順藥餌以扶持之病家調節乳食以禆養之使¶
　營衞調和臟腑充實若或過焉君子未保其徃也積¶
　者疳之母由積而虚謂之疳極凡有積者無不壮熱¶
　脚冷若積而虚甚則先扶胃使胃氣充實方與微利¶
　急以和胃之藥扶虚救裏如白荳&KR0371;蘿蔔子砂仁蓬¶
　术消積等劑踈利之藥也脇腹癖痛亦虚中之積先¶
　寒後熱飲水不食或飲水而致喘𠻳凢熱疳以胡黄¶
<pb:KR3e0076_WYG_026-56a>¶
　連丸冷疳以木香丸冷熱疳以通神丸主之疳在外¶
　耳鼻生瘡者以蘭香散諸瘡白粉散主之¶
銅壁山人曰凡治疳不必細分五疳但虚則補之熱則¶
　清之冷則温之吐則治吐利則治利積則治積蟲則¶
　治蟲不出集聖丸一方加減用之屢試屢驗矧此方¶
　收聚藥品極為工緻誠醫中之王道疳門之火棗也¶
　業㓜科者則亦當知其所自哉¶
生熟地黄丸　治肝疳白膜遮睛合面而卧肉色青黄¶
<pb:KR3e0076_WYG_026-56b>¶
　髪穗筋青腦熱嬴痩¶
　生地黄　熟地黄(各五/錢)川芎　赤茯苓　黄連　杏¶
　仁　半夏　天麻　甘草　當歸　枳殻(炒/)地骨皮¶
　(各二錢/五分)¶
　　右每三五錢薑三片黒豆二十粒水煎服¶
地黄丸　治腎疳極痩遍身瘡疥發寒熱時頭熱脚冷¶
　熟地黄(八/錢)山藥　山茱茰(各四/錢)澤瀉　牡丹皮　白¶
　茯苓(各三/錢)¶
<pb:KR3e0076_WYG_026-57a>¶
　　右為末蜜丸梧子大每服十五丸白湯下¶
又方　治仝上¶
　無山茱茰茯苓澤瀉加史君子川練子¶
茯苓丸¶
　茯神　蘆薈　琥珀　黄連　赤茯苓(各三/錢)釣藤鈎¶
　逺志(薑/煮)乾蟾(煅/)麝香(少/許)石菖蒲(各一/錢)¶
　　右粟米糊丸麻子大每一二十丸薄荷湯下¶
神效換肌丸　治脾疳肌痩潮熱盗汗飲食易傷臟腑¶
<pb:KR3e0076_WYG_026-57b>¶
　糟粕飲食不化頭大腹急¶
　黄連(炒/)鱉甲(醋/炙)肉果(煨/)訶肉(煨二錢/五分)麝香(一分/五厘)麥芽¶
　(炒/)神麯　史君子肉(煨各/五錢)¶
　　右為末麵糊丸麻子大米飲下㸔大小服¶
靈脂丸　治脾疳食疳¶
　白荳䓻　麥芽　五靈脂　砂仁　蓬术(煨/)青皮¶
　陳皮　史君子(各二/錢)乾蟾(煅三/錢)¶
　　右為末米糊丸麻子大米湯下¶
<pb:KR3e0076_WYG_026-58a>¶
清肺湯　治肺疳咳𠻳氣逆多啼壮熱惡寒¶
　桑白皮(蜜炒/五錢)紫蘇　前胡　黄芩　當歸　麥門冬¶
　連翹　防風　桔梗　茯苓　生地　甘草(各二錢/五分)¶
　　右每五錢水煎服¶
黄連肥兒丸　治一切疳及疳眼赤腫昏暗雀盲或經¶
　月眼合不開¶
　黄連(一/兩)蕪荑　麥芽　神麯(各五/錢)青皮　史君子肉¶
　(各二錢/五分)¶
<pb:KR3e0076_WYG_026-58b>¶
　　右各炒為末猪膽汁丸麻子大每十五丸米湯下¶
大蘆薈丸　治疳殺蟲和胃止瀉¶
　胡黄連　黄連　白蕪荑　蘆薈　木香　青皮¶
　雷丸(白/者)鶴虱(炒各/五錢)麝香(二/錢)¶
　　右為末粟米飯丸菉荳大米飲下二三十丸¶
香&KR0371;丸　治疳瀉¶
　黄連(薑汁炒/三錢)肉果(煨/)木香　訶肉　砂仁　茯苓¶
　　右為末飯丸麻子大每二三十丸米飲下¶
<pb:KR3e0076_WYG_026-59a>¶
加味肥兒丸　治諸疳身黄肚急痞塊洩瀉痩弱¶
　胡黄連　史君子肉　三稜　莪术(各/煨)木香　香附¶
　青皮(炒/)陳皮　梹榔　麥芽(炒/)神麯(炒各/一兩)川黄連¶
　蘆薈(各五/錢)¶
　　右為末神麯糊為丸菉荳大米飲空心下三五十¶
　　丸小兒無熱去胡黄連泄瀉加人參茯苓肉果¶
加味胡黄連丸　治疳疾一切虚痢諸藥無功此方極¶
　效¶
<pb:KR3e0076_WYG_026-59b>¶
　胡黄連　蘆薈　川黄連　肉果　桂心　人參¶
　辰砂　史君子　木香　鈎藤　龍齒　茯苓(各等/分)¶
　麝香(少/許)¶
　　右為末用獖猪膽汁二枚取汁和藥令勻却装入¶
　　膽袋内以繩扎之更入茛菪子二錢微炒黄丹一¶
　　錢二味研末入前藥和勻搗五百杵丸菉荳大米¶
　　飲吞下五七丸治一切十二種疳痢無辜疳亦佳¶
蚵蚾丸　治無辜諸疳一服虚熱退二服渇止三服瀉¶
<pb:KR3e0076_WYG_026-60a>¶
　利住¶
　蟾蜍一隻打死置桶中取糞䖝入桶一日一夜將䖝¶
　取起以布袋盛安急流水中一宿取出瓦上焙為末¶
　入麝香一字飯為丸麻子大每三五七丸米飲下此¶
　方極驗¶
木香丸　治疳痢冷熱不調五色雜下裏急後重¶
　黄連(二/錢)木香　厚朴(製/)砂仁　夜明沙　訶肉(各一/錢)¶
　　右為末粳米飯丸麻子大每服二三十丸艾薑湯¶
<pb:KR3e0076_WYG_026-60b>¶
　　下¶
十全丹　治丁奚哺露¶
　青皮　陳皮　莪术(煨/)川芎　五靈脂　白荳仁¶
　梹榔　蘆薈(各五/錢)木香　史君子　乾蟾灰(各二/錢)¶
　　右為末猪膽汁浸糕糊丸麻子大每服二三十丸¶
　　米飲下有熱薄荷湯下¶
五疳良方　治疳¶
　黄連　蕪荑　神麯　麥芽　陳皮　木香　乾蟾¶
<pb:KR3e0076_WYG_026-61a>¶
　(煅存性/各一兩)㯽榔(二/枚)史君子(二/枚)肉菓(二/枚)麝香(一/分)¶
　　右為末以猪膽汁二枚入好酒打糊為丸芥子大¶
　　米飲下二三十丸¶
天麻丸　治肝疳風疳疳眼¶
　青黛　黄連　天麻　五靈脂　川芎　夜明沙(炒/)¶
　蘆薈(各二/錢)龍膽草　防風　蟬退(各一錢五/分去足嘴)全蝎(炙/二)¶
　(枚/)麝香(少/許)乾蟾頭(炙二/錢)¶
　　右為末猪膽汁浸糕丸麻子大每二十丸薄荷湯¶
<pb:KR3e0076_WYG_026-61b>¶
　　下¶
地黄清肺飲　治肺熱疳&KR0630;蝕為穿孔臭或生瘜肉或¶
　鼻生瘡¶
　桑白皮(蜜炒/五錢)紫蘇　前胡　防風　赤茯苓　片芩¶
　當歸　連翹　桔梗　天門冬　生地　甘草(各二/錢)¶
　　右水煎食後服次服化&KR0630;丸¶
化&KR0630;丸¶
　蕪荑　蘆薈　青黛　川芎　蝦蟆灰　白芷　胡¶
<pb:KR3e0076_WYG_026-62a>¶
　黄連(各等/分)¶
　　右為末猪膽汁浸糕糊丸麻子大每服二三十丸¶
　　食後卧服以杏仁湯吞下其鼻常用熊膽泡湯小¶
　　筆蘸洗俟前藥各進數服却用青黛川歸赤小荳¶
　　𤓰蒂地榆黄連蘆薈各等分雄黄少許為細末吹¶
　　入收功¶
下蟲丸　治疳蜖諸蟲¶
　木香　桃仁(去皮/尖)蕪荑(炒/)梹榔(各一/錢)鶴虱(炒一/錢)輕粉¶
<pb:KR3e0076_WYG_026-62b>¶
　(五/錢)乾蟾灰(三/錢)史君子肉(五十/枚煨)白苦楝根皮(酒浸/焙)貫衆¶
　(各二/錢)¶
　　右為末麵糊丸麻子大每三十丸空心清肉汁下¶
　　治疳勞脊勞加川歸黄連各二錢五分¶
龍膽丸　治腦疳熱餅瘡¶
　龍膽草　升麻　苦楝根皮　防風　赤茯苓　蘆¶
　薈　油髪灰(各二/錢)青黛　黄連(各三/錢)¶
　　右為末猪膽汁浸糕丸麻子大每二十丸薄荷湯¶
<pb:KR3e0076_WYG_026-63a>¶
　　下食後仍以蘆薈末吹入鼻中¶
鱉血煎　治疳勞¶
　蕪荑　柴胡　川芎(各一/兩)人參(五/錢)胡連　川連(各二/錢)¶
　史君子(二十/一枚)¶
　　右用鱉血一盞呉茱茰一兩拌二連淹一宿次早¶
　　炒乾去茱茰只用二連俱為末粟米糊丸麻子大¶
　　每二三十丸白湯下¶
鱉甲丸　治無辜疳腹中毒起四肢痩削¶
<pb:KR3e0076_WYG_026-63b>¶
　鱉甲(醋/炙)黄連　枳殻　夜明沙(各炒/五錢)訶肉(一枚一/生一熟)麝¶
　香(二/分)蝎虎(炙一/錢)¶
　　右為末蜜丸菉荳大每服五丸米湯下日三服¶
梅肉丸　治諸疳煩渇飲水不休¶
　定粉　龍膽草　烏梅肉　黄連(炒各/等分)¶
　　右煉蜜丸黍米大每二三十丸白湯下¶
五疳消食丸　治五疳八痢殺腹臟蟲療疳勞及走馬¶
　牙疳唇爛肚大青筋此藥大能健脾進食華顔色長¶
<pb:KR3e0076_WYG_026-64a>¶
　肌肉¶
　麥芽　史君子　黄連　蕪荑(各/炒)陳皮　龍膽草(各/等)¶
　(分/)¶
　　右為末粟米糊丸如粟米大每服二三十丸空心¶
　　米飲下不拘時¶
蘭香散　治小兒走馬疳牙齧潰爛以至崩破出血齒¶
　落者¶
　輕粉　蘭香子(各一/錢)蜜陀僧(炒醋淬/五錢)¶
<pb:KR3e0076_WYG_026-64b>¶
　　右為末傅齒及齦立效¶
傅齒立效散¶
　鴨嘴膽礬(匙上煅/紅一錢)麝香(少/許)¶
　　右研極細末以少許傅牙齒齦上¶
又方　用蟾酥一字加麝香傅之¶
地骨皮散　治腎疳齦㬽牙齒肉腐臭鮮血常出¶
　生乾地黄(五/錢)真地骨皮　北細辛(各二/錢半)五倍子(炒焦/二錢)¶
　　右為末每以少許傅之頻用效亦可服¶
<pb:KR3e0076_WYG_026-65a>¶
大效史君㯽榔丸　治嬰孩食肉太早損傷脾胃水榖¶
　不分積滯不化傅為疳候¶
　肉果　㯽榔(生/)宣連　胡連　陳皮　青皮　川楝¶
　肉(炒/)神麯　蕪荑(炒去/皮)麥芽(炒/)木香　夜明沙(炒/)蘆¶
　薈　川芎(各一/錢)麝香(一/□)¶
　　右為末雄猪膽汁薄荷汁為丸麻子大每三五十¶
　　丸米飲下¶
肥肌丸　治一切疳氣肌痩體弱神困乏力常服殺蟲¶
<pb:KR3e0076_WYG_026-65b>¶
　消疳開胃進食¶
　黄連　香附(酒/炒)陳皮(各二/錢半)川楝子肉(炒/)川芎(各五/錢)木¶
　香(二/錢)¶
　　右為末紅麯糊為丸麻子大每服三五十丸米飲¶
　　下¶
通神丸　治冷熱疳¶
　胡連　川連(各二/錢)木香　蕪荑(炒/)丁香　肉果(生/)史¶
　君子肉(煨各/一錢)大蟾蜍(一隻剉水/煮爛研膏)¶
<pb:KR3e0076_WYG_026-66a>¶
　　右為末膏和丸麻子大每十五丸米飲下¶
取交妳一切疳毒¶
　夜明沙五錢精猪肉三兩碎切仝入瓶水煮爛與兒¶
　食之汁亦飲之取下腹中胎毒次用生薑四兩和皮¶
　切炒黄色再用黄連一兩二味為細末煮麵糊為丸¶
　黍米大米飲下三五十丸¶
布袋丸　治諸疳面黄腹大飲食不潤肌膚　此方予¶
　平日用加阿魏五錢極效¶
<pb:KR3e0076_WYG_026-66b>¶
　夜明沙　蕪荑　史君子肉(各二/兩)白术　甘草(各/炒)茯¶
　苓　人參　蘆薈(各五/錢)¶
　　右為末&KR1339;餅為丸彈子大每一丸以生絹袋盛用¶
　　精猪肉二兩仝入瓦&KR0008;煮極爛聴兒食肉飲汁其¶
　　藥取起懸於風處次日再用¶
如聖丸　治冷熱疳瀉極神效¶
　胡連　川連　蕪荑　史君子肉(各一/兩)麝香(五/分)蟾蜍¶
　(五隻酒/煮成膏)¶
<pb:KR3e0076_WYG_026-67a>¶
　　右為末以膏和為丸麻子大每服三十丸人參湯¶
　　下¶
肉棗散　治肉疳而瘡侵入口鼻¶
　棗肉二枚入青礬如核大火煆存性為末入麝香少¶
　許香油調塗¶
煮肝散　治疳眼翳膜羞明不見物¶
　夜明沙　蛤粉　榖精草(各一/兩)¶
　　右為末每服一錢五七嵗二錢用雄猪肝如匙大¶
<pb:KR3e0076_WYG_026-67b>¶
　　一塊批開摻藥在内攤匀麻扎定米泔水半碗煮¶
　　肝熟撈肝將汁傾在碗内将目薫之其肝分作三¶
　　次食之即將肝汁送下三次不拘時如大人雀目¶
　　空心食之至夜便能見物如患乆不效再製服即¶
　　見效¶
黛連蘆薈丸　小兒食甘甜飲食食則生蟲生疳以此¶
　治之¶
　胡連　蘆薈　川連(炒/)史君子(各五/錢)神麯(炒一/兩)阿魏¶
<pb:KR3e0076_WYG_026-68a>¶
　青黛(各一/錢)麝香(少/許)¶
　　右為末糊丸黍米大米飲下¶
四味肥兒丸　治嘔吐不食腹脹成疳作瀉不止或食¶
　積脾疳目生雲翳口舌生瘡牙齦腐爛發熱痩怯遍¶
　身生瘡小便澄白腹大青筋一切疳候¶
　川連　蕪荑　神麯　麥芽(各等/分)¶
　　右為末糊丸桐子大每二三十丸白湯下¶
銅壁山人黄公集聖丸　治一切疳症附加減法於後¶
<pb:KR3e0076_WYG_026-68b>¶
　屢試屢驗¶
　蘆薈　五靈脂　夜明沙(炒/)砂仁　橘紅　木香¶
　莪术(煨/)史君子肉(各二/錢)川連　川芎　乾蟾(炙各/三錢)當¶
　歸　青皮(各一/錢半)　因於虚者加人參二錢白术三錢¶
　去莪术青皮因於熱者加龍膽草三錢去砂仁莪术¶
　因於吐瀉下痢者加白术二錢肉果煨訶肉各一錢¶
　五分去青皮莪术因於積痛者加煨三稜川楝子肉¶
　小茴香各二錢去當歸川芎因於瘧者加鱉甲醋炙¶
<pb:KR3e0076_WYG_026-69a>¶
　三錢因於蟲者加白蕪荑一錢五分川楝子肉二錢¶
　去當歸川芎因於渇者加人參白术各二錢去莪术¶
　砂仁¶
　　右為細末用雄猪膽汁二個和麵糊為丸看大小¶
　　服米飲送下　予按此方乃十全丹去梹榔白荳¶
　　仁加黄連夜明沙砂仁尤為有理方名十全功收¶
　　十全也兹改集聖者集治疳之聖品也此方不熱¶
　　不寒補不致滯消不致耗至穩至妥故有屢試屢¶
<pb:KR3e0076_WYG_026-69b>¶
　　驗之語云¶
又猪肝散　治疳積痼而體羸弱不經下者用此補而¶
　下之下後再以參苓白术散之類調理¶
　雄猪肝不見水者四兩用竹刀批開將新荷葉晒乾¶
　為末二錢摻入肝内重湯煮熟以肝與兒食之空心¶
　服至已午時取下惡物從大便而出不動臟腑極佳¶
　極佳¶
　　癎門¶
<pb:KR3e0076_WYG_026-70a>¶
錢仲陽云凡治五癎皆隨臟治之每臟各有一獸之形¶
　証並用五色丸治之此治小病者發而重者死病甚¶
　者亦死若反折上竄其聲如犬症属肝也目瞪吐舌¶
　其聲如羊症屬心也目直腹痛其聲如牛症屬脾也¶
　驚跳反折手縱其聲如雞症屬肺也肢體如尸口吐¶
　涎沫其聲如猪症屬腎也¶
生生子曰參前論雖以五獸配屬五臟亦是以意測之¶
　耳觀其並用五色丸槩治之且謂發重者及病甚者¶
<pb:KR3e0076_WYG_026-70b>¶
　皆死再無别治法豈謂一五色丸悉能之耶抑謂此¶
　病為不治之症殆無可奈何耶將為畧之耶攷之上¶
　古未有五獸之分惟朱丹溪乃曰癎症大率屬痰與¶
　驚不必分五等尋火尋痰分多少而治無有不愈有¶
　熱者以涼藥清其心有痰者可用吐法吐後以東垣¶
　安神丸及平肝之藥青黛柴胡川芎之類丹溪此論¶
　亦極當理¶
　癎病與急慢多相似而實非癎發時驀然仆地作聲¶
<pb:KR3e0076_WYG_026-71a>¶
　作搐或目上視醒吐涎沫急慢症則不然也盖驚發¶
　後即止癎發或一年一度或一季一度或一月一度¶
　或三五日再發或受驚而再發或勞心勞力而再發¶
　驚則無此之類也¶
　癎有隂陽若病初作時先身熱開目瘈瘲驚啼叫喊¶
　而後發脉浮者為陽癎仆地多仰内在六腑外在皮¶
　膚故易治若病先身冷目半開不驚瘈不啼叫而作¶
　脉沉者為隂癎驀然墜伏此内在五臟骨髓故難治¶
<pb:KR3e0076_WYG_026-71b>¶
　夫陽癎不因吐下由其内有痰熱客於心胸之間因¶
　聞大驚而作若熱盛雖不聞驚亦自作也隂癎其始¶
　也亦本於痰熱醫以寒涼藥攻下太過損傷脾胃乃¶
　變而為隂非癎本有隂寒症也¶
　戴原禮曰癎有五無非痰涎壅塞迷悶孔竅發則頭¶
　旋顛倒手足搐搦口眼相引胸背僵直叫吼吐沫食¶
　頃乃甦宜星香散加全蝎¶
　孫季子朋來曰凡治驚風顛癎之症而辰砂雄黄金¶
<pb:KR3e0076_WYG_026-72a>¶
　箔水銀鉛粉等劑不可以乆服也緣此皆治有餘之¶
　症驚搐初發胃氣尚壮痰邪方盛非有慓悍踈利之¶
　劑為之先鋒不可以祛去也稍乆則不宜用盖小兒¶
　臟腑脆弱易致虚耳前劑皆傷脾者丹溪云氣虚之¶
　人有痰胃氣亦賴所養卒不可便攻攻盡反易生而¶
　多惟健脾胃以全運化之職則新痰不生兼佐之以¶
　消痰之劑則風自定故不専以鎮心攻痰為主且心¶
　者一身之主神明出焉智慧之所由生也鎮心之劑¶
<pb:KR3e0076_WYG_026-72b>¶
　過多則神志奪而聪明窒塞内經曰主不明則十二¶
　官危余徃徃見多服驚風鎮心之藥者驚定之後痴¶
　呆愚鈍寡言寡笑靈覺寂無啾然可憫詎思前藥之¶
　所誤哉㓜㓜之心當知所慎¶
　又有食癎原從飲食過傷而得後復傷飲食則發其¶
　外症噯吐酸氣或大便餿臭治法先當吐其食俟定¶
　後宜以下積藥看輕重下之積去則不復發¶
五色丸　又名五癎丸¶
<pb:KR3e0076_WYG_026-73a>¶
　硃砂(五/錢)雄黄　珍珠(各一/兩)¶
　　右各為細末再以鉛二兩入銚鎔化投汞二錢五¶
　　分攪硬研末和勻煉蜜為丸麻子大每服三四丸¶
　　薄荷湯下¶
牛黄丸　治風癎因汗出解脫風邪乘虚迷悶搐掣涎¶
　潮屈指如筭數¶
　膽星　全蝎(焙/)蟬退(各二/錢半)防風　白附子　天麻¶
　麝香　殭蠶(炒各一/錢五分)¶
<pb:KR3e0076_WYG_026-73b>¶
　　右為末棗肉為丸水銀五分研細入藥丸如菉荳¶
　　大每服二丸荆芥生薑湯下¶
消風丸　治風癎先宜用此¶
　膽星　羌活　獨活　防風　天麻　人參　荆芥¶
　川芎　細辛(各一/錢)¶
　　右為末蜜丸梧子大每二丸薄荷紫蘇湯化下¶
比金丸　治驚癎先宜用此¶
　人參　琥珀　茯苓　逺志(去心薑/汁炒)硃砂　天麻¶
<pb:KR3e0076_WYG_026-74a>¶
　石菖蒲　川芎　南星　青黛(各一/錢)麝香¶
　　右為末蜜丸梧子大每二丸薄荷湯下¶
化風丹　涼風化痰退熱定搐¶
　膽星　羌活　獨活　防風　天麻　人參　川芎¶
　荆芥　粉草(各一/錢)全蝎(一/枚)¶
　　右為末蜜丸皂角子大每一丸薄荷湯化下¶
妙聖丸　治食癎因驚而傷食吐乳發熱大便酸臭¶
　代赭石(煆醋淬/二錢半)巴霜(三/錢)雄黄　全蝎　辰砂　輕粉¶
<pb:KR3e0076_WYG_026-74b>¶
　麝香(各一/錢)杏仁(炒二/錢)¶
　　右為末棗肉為丸梧子大每一二丸木賊湯下¶
斷癎丹　治癎瘥後復發症候多端連綿不止¶
　黄茋(蜜/炙)鈎藤　細辛　甘草(炙各/五錢)蛇退(酒炙/二寸)蟬退(四/個)¶
　牛黄(一/錢)¶
　　右為末棗肉為丸麻子大人參湯下每服十數丸¶
　　㸔兒大小¶
茯神湯　治膽氣虚寒頭疼目眩心神恐懼不能獨處¶
<pb:KR3e0076_WYG_026-75a>¶
　或是驚癎¶
　茯神　酸棗仁(炒/)黄茋　栢子仁　白芍藥(炒/)五味¶
　子(各一/兩)桂心　熟地　人參　炙甘草(各五/錢)¶
　　右每五錢水煎服¶
養心湯　治心血虚怯驚癎或驚悸怔忡盗汗無寐發¶
　熱煩躁¶
　黄茋　茯苓　茯神　半夏麯　當歸　川芎　官¶
　桂　栢子仁　酸棗仁　五味子　人參(各三/錢)炙甘¶
<pb:KR3e0076_WYG_026-75b>¶
　草(一錢/五分)¶
　　右薑棗煎服¶
妙香散　治心氣不足驚癎或精神恍惚虚煩少寐盗¶
　汗等症¶
　辰砂(三/錢)麝香(一/錢)木香(煨二/錢半)茯苓　山藥　茯神　逺¶
　志　黄茋(炒各/一兩)桔梗　炙甘草　人參(各五/錢)¶
　　右為末每服一錢温酒或白湯下¶
五癎丸得效方¶
<pb:KR3e0076_WYG_026-76a>¶
　露蜂房(焙/)石緑(各一/兩)桂心　逺志肉　人參(各五/錢)硃¶
　砂(一/錢)¶
　　右為末粥丸梧桐子大每二三十丸白湯下¶
參星湯　治虚而癎乆不愈者¶
　人參(五/錢)南星(炮一/兩)¶
　　右為末每服一錢㸔大小薑棗湯下日二次¶
銅壁山人治諸癎發歇無時¶
　乾地龍(焙五/錢)虎睛(一/對)人參　天竺黄　代赭石(煅醋/淬)¶
<pb:KR3e0076_WYG_026-76b>¶
　辰砂　鐵粉(各二/錢半)輕粉(五/分)雄黄(一錢/五分)金銀箔(各三/十片)牛¶
　黄(一/錢)琥珀(三/錢)膽星　逺志　石菖蒲　白附子(各三/錢)¶
　殭蠶(一/錢)¶
　　右為末蒸餅糊為丸菉荳大菖蒲紫蘇湯下¶
　¶
　¶
　¶
　赤水元珠卷二十六¶
