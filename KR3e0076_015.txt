# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.724268
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0076_WYG_015-1a>¶
欽定四庫全書¶
　赤水元珠卷十五¶
　　　　　　　　　　　　明　孫一奎　撰¶
　　秘結門¶
經曰大便者腎之所主腎主五液也腎氣充則大便潤¶
　虚則津液耗竭而燥結矣又饑飽勞役損傷胃氣及¶
　食辛熱厚味之物而助火邪伏于血中煎熬真隂皆¶
　能使大便燥結又有年老隂血不足而燥者惟當補¶
<pb:KR3e0076_WYG_015-1b>¶
　而潤之不可用峻利之劑又大便燥結者不得發汗¶
　汗則重亡津液必秘結而死矣¶
有陽結有隂結有風結有實結有虚結有氣秘有血秘¶
仲景曰脈浮數能食不大便者此為實名曰陽結也期¶
　十七日當劇脈沈而遲不能食身體重大便反硬名¶
　曰隂結也期十四日當劇陽結者散之隂結者熱之¶
　風結者諸藥中加羌活防風之類此二味雖是風藥¶
　然味辛所以能潤燥也(經曰腎惡燥急/食辛以潤之)¶
<pb:KR3e0076_WYG_015-2a>¶
潔古曰臓腑之秘不可一槩治療有虚秘有實秘胃實¶
　而秘者能食小便赤以麻仁丸七宣丸之類主之胃¶
　虚不能食而小便清利者厚朴湯主之實秘者物也¶
　虚秘者氣也¶
東垣曰有物有積而結者當下之食傷太隂腸滿食不¶
　化腹嚮嚮然不能大便者以苦泄之(仲景麻仁丸局/方七宣丸皆以)¶
　(大黄為君/之類是也)治注夏大便濇滯者血少血中伏火也黄¶
　耆人參湯加生地當歸身桃仁泥潤之如潤之大便¶
<pb:KR3e0076_WYG_015-2b>¶
　仍久不快者少加煨大黄微利之如加大黄久不快¶
　利者非血結血秘是熱生風止當服黄耆人參湯内¶
　用羌活防風各五錢水四盞煎至一盞空心服之其¶
　便必大走也¶
丹溪戒人用峻利但宜滋養隂血使孤陽之火不熾而¶
　金行清化木邪有制脾土清健而運行津液津液入¶
　胃則腸潤而通矣須知在西北以開結為主在東南¶
　以潤燥為主慎勿膠柱而調瑟也¶
<pb:KR3e0076_WYG_015-3a>¶
王海藏云桃杏仁俱治大便秘當以血氣分之年老虚¶
　人大便秘脈浮在氣杏仁陳皮主之脈沈在血桃仁¶
　陳皮主之所以俱用陳皮者以其干陽明病與手太¶
　隂為表裏也¶
　(脈多沈伏而結老陽結脈沈實而數啄隂結脈/伏而遲或結    人虚人便結脈雀  者不治)¶
七宣丸¶
　柴胡　枳實(麩/炒)　訶子皮　木香(各五/兩)桃仁(去皮尖/炒六兩)¶
　甘草(炙四/兩)大黄(麵包煨/十五兩)　右煉蜜丸桐子大每服二¶
<pb:KR3e0076_WYG_015-3b>¶
　十丸米飲下漸加四五十丸以利為度¶
厚朴湯　胃虚而秘者不能飲食小便清利¶
　陳皮　半夏麯(炒/)枳實(炒各/一兩)甘草(炙/)厚朴(製各/二兩)白术¶
　(三/兩)每三五七錢薑三片棗一枚水煎服¶
保命集大黄牽牛散　相火之氣遊走臓腑大便秘結¶
　大黄(一/兩)牽牛(頭末/五錢)　為細末每三錢有厥冷合用酒¶
　調無厥冷而手足煩熱者蜜湯調下食後以微利為¶
　度此謂不時而熱者温熱也凡用大黄半兩至一兩¶
<pb:KR3e0076_WYG_015-4a>¶
　而大便不通利者加麝香少許調于藥中則大便必¶
　大走也¶
半硫丸　治年髙虚秘冷秘　方見燥門¶
大潤腸丸　治大便秘澀通用¶
　杏仁(炒/)枳殻　麻仁　陳皮(各五/錢)阿膠　防風(各二/錢半)¶
　　右蜜丸桐子大毎五十丸老人蘇子煎湯下壯者¶
　　荆芥湯下¶
麻仁丸　實秘能飲食小便赤此丸與七宣丸主之¶
<pb:KR3e0076_WYG_015-4b>¶
　枳殻　川芎(等/分)　麻仁泥(減/半)¶
　　煉蜜丸梧子大食前温水下¶
又麻仁丸　風秘脾約症小便數大便秘¶
　大黄　枳殻　赤芍藥(各一/兩)厚朴(五/錢)　麻仁　杏仁¶
　(各一兩二/味俱另研)煉蜜丸梧子大每服三五十丸¶
皂角丸　治有風人大便秘澀¶
　牙皂　枳殻　羌活　桑白皮　㯽榔　杏仁¶
　麻仁　防風　白芷　陳皮(等/分)¶
<pb:KR3e0076_WYG_015-5a>¶
　　蜜丸梧子大每服三五十丸蜜湯下¶
皂角枳殻丸　大腸有風秘結老人宜服¶
　皂角(炙去/皮子)　枳殻(炒各/等分)¶
　　蜜丸梧子大每七十丸空心食前米飲下¶
搜風順氣丸　治大腸秘澀¶
　大黄(五兩半/熟半生)山茱茰　麻仁泥　郁子仁(炮去/皮研)　兎¶
　絲子　山藥　牛膝　㯽榔(各二/兩)防風　枳殻　獨¶
　活(各一/兩)車前子(二兩/半)煉蜜丸梧子大每二三十丸米¶
<pb:KR3e0076_WYG_015-5b>¶
　　飲下平旦臨卧各一服¶
二仁丸　治老人虚人風秘不可服大黄者妙¶
　麻仁　杏仁　枳殻　訶子(等/分)¶
　　蜜丸梧子大每三十丸温水下未利增之¶
四磨湯　氣滯腹急大便秘澀¶
　沈香　木香　㯽榔　烏藥(等/分)　各磨半鍾和勻温¶
　　服有熱者加大黄枳殻名六磨湯¶
橘杏丸　治氣秘老人虚弱人皆可服¶
<pb:KR3e0076_WYG_015-6a>¶
　橘紅　杏仁(等/分)　煉蜜丸梧子大每七十丸空心米¶
　　飲下¶
蘇麻粥　順氣滑大便　蘇子　麻仁　以上二味不¶
　　拘多少研爛水濾取汁煮粥食之¶
蓯蓉𤨏陽粥　老人隂血不足大便燥結¶
　肉蓯蓉　𤨏陽　煮粥服¶
小通氣散　虚人憂怒傷肺致令秘澀(曾服燥藥/而大便秘)¶
　陳皮　蘇葉　枳殻　木通(等/分)　水煎服立通¶
<pb:KR3e0076_WYG_015-6b>¶
金液丹　治挾冷結滯兼治傷寒隂結以杏仁麻仁煎¶
　湯吞下　方在寒門¶
神功丸　治氣壅風盛秘結後重疼痛煩悶¶
　大黄　訶子(各四/兩)人參　麻仁(各二/兩)¶
　　右蜜丸梧子大每二十丸米飲下食後臨卧服此¶
　　藥虚實加減¶
小柴胡湯　治傷寒陽結能食而大便結¶
㯽榔丸　治大膓實熱不通心腹脹滿¶
<pb:KR3e0076_WYG_015-7a>¶
　㯽榔　大黄　麻仁　枳實　羌活　杏仁　牽牛¶
　白芷　黄芩(各一/兩)人參(五/錢)¶
　　蜜丸梧子大每四十丸空心温水下¶
四順清凉飲　治同前　每加燈心十根枳殻十片水¶
　　煎服效¶
㯽榔散　治腸胃有濕大便秘結¶
　㯽榔(不拘/多少)為末毎服二錢蜜湯㸃服¶
香蘇散　治同上　加枳殻㯽榔水煎服¶
<pb:KR3e0076_WYG_015-7b>¶
五仁丸　津液枯竭大腸秘結傳道艱難¶
　桃仁　杏仁(各一/兩)栢子仁　郁李仁(炒黄/研)松子仁(各/二)¶
　(錢/半)陳皮(四兩另/為末)右五仁另研為膏入陳皮末研勻蜜¶
　　丸桐子大空心米飲下五十丸¶
調氣滋補温腸丸　治發汗利小便亡津液以致秘結¶
　沈香(一兩另/為末)肉蓯蓉(二/兩)　為末用麻子仁汁打糊為¶
　　丸桐子大空心米湯下七十丸¶
潤腸丸　治脾胃中伏火秘結及風結血結¶
<pb:KR3e0076_WYG_015-8a>¶
　桃仁　麻仁　當歸尾　大黄　羌活(各五/錢)升麻¶
　紅花　郁李仁　右除桃麻仁另研為泥外餘為末¶
　　煉蜜丸梧子大毎三五十丸空心白湯下¶
　一方加防風(三/錢)皂角仁(燒存性/兩半)無升麻以下三味¶
葳靈仙丸　治年髙氣衰津液枯燥秘結¶
　黄耆　枳殻　葳靈仙(等/分)¶
　　煉蜜丸梧子大每五七十丸薑湯熱水任下¶
陳黄湯　治老人大便秘結¶
<pb:KR3e0076_WYG_015-8b>¶
　黄耆　陳皮(各五錢/為末)每服三錢用火麻仁一合研爛¶
　　以水投取汁一鍾濾去渣于銀石器中煎候有乳¶
　　花起即入白蜜一大匙再煎令滚調藥末空心服¶
獨棗湯　治大便積日不通¶
　大棗一枚劈開入輕粉五分依舊合起以麻線縛扎¶
　　慢火水煮熟嚼碎以棗汁送下¶
丹溪治虚熱大腸秘¶
　白芍藥(一兩/半)陳皮　生地黄　當歸身(各一/兩)條芩¶
<pb:KR3e0076_WYG_015-9a>¶
　甘草(各二/錢)右粥丸每七八十丸白湯下¶
潤麻丸　治血燥大便不通(此丹溪/秘方)¶
　麻仁　當歸　桃仁　生地黄　枳殻(各一/兩)¶
　　蜜丸梧子大毎五十丸空心白湯下¶
導滯通幽湯　治大便難幽門不通上冲吸門不開噎¶
　塞不便燥秘氣不得下治在幽門以辛潤之　當歸¶
　身　桃仁泥　升麻(各一/錢)生地　熟地(各五/分)炙甘草¶
　紅花(各三/錢)水煎食前調㯽榔末五錢或加麻仁泥一¶
<pb:KR3e0076_WYG_015-9b>¶
　　錢若加大黄名當歸潤燥湯¶
潤燥湯¶
　升麻　生熟地黄(各二/錢)當歸稍　生甘草　大黄(煨/)¶
　桃仁泥　麻仁泥(各三/錢)紅花(五/分)¶
　　右除二仁另研作一服水煎數沸下二仁煎空心¶
　　熱服¶
活血潤燥丸　治大便風秘血秘時常燥結¶
　當歸稍(一/錢)　防風(三/錢)大黄(紙裹/煨)羌活(各一/兩)桃仁　麻¶
<pb:KR3e0076_WYG_015-10a>¶
　仁(各二兩/研如泥)皂角(燒存性一兩三錢其性得/濕則滑滑則燥濕自解)¶
　　右除二仁另研外餘為末蜜丸梧子大空心服五¶
　　十丸白湯送下三兩服後以蘇子麻仁粥每日早¶
　　晩食之大便不致燥結以磁器盛藥紙封¶
脾約麻仁丸(和劑/方)治腸胃熱燥大便秘結¶
　厚朴(去皮/薑製)芍藥　枳實(麩炒各/八分)杏仁(去皮/尖炒)麻仁(另研/各五)¶
　(錢/)大黄(蒸焙一/兩六錢)　蜜丸梧子大毎二十丸臨卧温水¶
　　下以通利為止¶
<pb:KR3e0076_WYG_015-10b>¶
潤腸丸　治大便秘澀連日不通¶
　麻子仁(一盞半細研用水/浸濾去皮取汁)芝蔴(半盞微炒研/用水浸取汁)¶
　桃仁(泡去皮尖炒/黄研如泥)荆芥穗(為末各/一兩)¶
　　右前藥入鹽(少/許)同煎可以代茶飲之以利為度¶
三和散　治七情之氣結於五臟不能流通以致脾胃¶
　不和心腹痞悶大便秘澀¶
　川芎(三/兩)羌活(去/蘆)紫蘇(去/梗)沈香　宣木𤓰　白术　木¶
　香　㯽榔　陳皮　甘草(各七/錢半)大腹皮(三/錢)¶
<pb:KR3e0076_WYG_015-11a>¶
　　毎服五錢水煎服¶
木香三稜散　治腹中有蟲面色痿黄一切積滯¶
　黒丑(半生半/炒君)大腹子(君/)㯽榔　木香　三稜(煨透/熟)雷¶
　丸　莪术(煨/)錫灰(醋/炒)大黄(已上各/二兩)¶
　　右為末毎服三錢空心蜜水調下或砂糖水亦可¶
　　須先燒肉一片口中嚼之久久吐出口中肉汁然¶
　　後服藥¶
　　大小便不通¶
<pb:KR3e0076_WYG_015-11b>¶
烏桕湯　治大便不通如神亦能通小便¶
　烏桕木皮方一寸匕劈破以水煎取小半盞服之立¶
　　通不用多服其功神聖兼能取水或以此湯調下¶
　　五苓散二錢空心服¶
推車散　治大小便秘經月欲死者¶
　推車客(七/枚)　土狗(七/枚)　如男子病推車客用頭　土¶
　　狗用身　如女子病土狗用頭　推車客用身¶
　　右新瓦上焙乾為末用虎目即虎杖樹皮向南者¶
<pb:KR3e0076_WYG_015-12a>¶
　　濃煎汁調只一服經驗如神¶
皂筴散　治大小便關格不通經三五日¶
　不炷皂角燒灰米湯調下三錢即通¶
甘遂散　治大小便不通¶
　甘遂(二/兩)　用赤皮者為末煉蜜二合和勻毎一兩重¶
　　分作四服蜜水下如未效第二服漸加之¶
蜜硝湯　治大小便不通¶
　好蜜一鍾入皮硝二錢用滚水一碗空心調下立通¶
<pb:KR3e0076_WYG_015-12b>¶
導引法　蜜(二/匙)　葱汁(二/匙)　猪膽汁(二/匙)　青黛(二/分)　皂¶
　角末(五/分)　𤣥胡索(三/分)　右同和一處以猪小腸一節¶
　　將此藥灌入腸内一頭用竹筒一箇兩頭俱用線¶
　　扎定將竹管入肛門内徐徐擠藥進去肛門得藥¶
　　氣即通神効¶
　兊法　凡諸秘結不通或兼他症及老弱虚極不可¶
　用下藥者　蜜熬老入皂角末少許以葱作骨乗熱¶
　&KR1053;作兊候冷硬用油塗肛門挿入立通¶
<pb:KR3e0076_WYG_015-13a>¶
猪膽汁導法　大猪膽一枚㵼汁和醋少許入竹管灌¶
　穀道中少刻即通¶
霹靂煎　用鹽與蜜乗熱&KR1053;如蜜兊法上頭銳用寸許¶
　納入穀道中少刻化開即通¶
一法　用蜜兊不通者　用鹽吹入肛門亦妙¶
提盆散　治雜病非隂候者¶
　草烏頭不拘多少為極細末毎用葱一枝肥者削去¶
　　鬚圓頭上有汁濕蘸之納穀道中¶
<pb:KR3e0076_WYG_015-13b>¶
海藏用鹽與蜜兊相合如用草烏頭末相合亦可蓋鹽¶
　能軟堅潤燥草烏能化寒消結可隨症隂陽所宜用¶
　之¶
宣積丸¶
　巴豆　乾薑　韭子　良薑　硫黄　白㯽榔　甘¶
　遂(各等/分)為末研飯為丸圓眼大早朝先用椒湯洗手¶
　　麻油塗手掌口握藥一粒移時便瀉欲止以冷水¶
　　洗之¶
<pb:KR3e0076_WYG_015-14a>¶
大小便不通¶
　鹽燒紅填臍内切蒜一片蓋鹽上艾炷灸三五壯即¶
　　通¶
孫尚治趙令女忽吐逆大小便不通煩亂四肢漸冷無¶
　脈凡一日半與大承氣湯一劑至夜半漸得大便通¶
　脈漸和翌日乃安此關格之病極為難治垂死而活¶
　者惟此一女耳¶
孫兆方　治大小便不通¶
<pb:KR3e0076_WYG_015-14b>¶
　皂角燒存性為末粥飲調下三錢立通¶
外臺秘要方　治脹滿大小便不通¶
　獨蒜煨熟去皮紙包納入下部氣立通¶
止吐透格湯¶
　藿香　砂仁　白蔲仁(各一/錢)陳皮　半夏(各二/錢)茯苓¶
　厚朴　蒼术(各一/錢半)水二鍾煎七分入薑汁三匙徐徐¶
　頻服如火熱者去藿香蔲仁加黄連(姜汁/炒)山梔竹茹¶
　鬰結氣滯者加香附貝母㯽榔¶
<pb:KR3e0076_WYG_015-15a>¶
通關導滯散¶
　木香　㯽榔　枳殻　當歸尾　厚朴(各一/錢半)大黄(三/錢)¶
　　如小便不通加瞿麥木通滑石各一錢半或用八¶
　　正散水煎食前服¶
　　閉癃遺溺不禁辨¶
生生子曰閉者小便不出塞而不通也癃者罷弱而氣¶
　不充淋淋瀝瀝㸃滴而出或澀而疼一日或數十次¶
　或百次俗名淋病者是也閉則多是急病癃則是緩¶
<pb:KR3e0076_WYG_015-15b>¶
　病遺溺睡夢中溺出醒而方知是也不禁者日夜無¶
　遍數頻頻而溺也今各分枝門詳載治法以見新久¶
　虚實寒熱氣血各有所攸重也惟肝與督脈三焦膀¶
　胱主之¶
經云肝主小便淋溲肝足厥隂之脈遶隂器所生病者¶
　遺溺閉癃又云督脈者女子入繫廷孔其孔溺孔之¶
　端也其男子循莖下至纂與女子等其生病癃痔遺¶
　溺故遺溺閉癃皆取厥隂腧穴及督脈腧穴也又三¶
<pb:KR3e0076_WYG_015-16a>¶
　焦主之者經云三焦下脈在于足太陽之前少陽之¶
　後出于膕中外亷名曰委陽足太陽絡也三焦者足¶
　太陽少陽之所將太陽之别也上踝五寸别入貫腨¶
　腸出于委陽並太陽之正入絡膀胱約下焦實則閉¶
　癃虚則遺溺遺溺則補之閉癃則㵼之是也又膀胱¶
　主之者經云膀胱不利為癃不約為遺溺然遺溺閉¶
　癃不取膀胱腧穴者蓋膀胱但止藏溺其出溺皆三¶
　焦及肝督脈也又經云三焦者決瀆之府水液出焉¶
<pb:KR3e0076_WYG_015-16b>¶
　膀胱者州都之官津液藏焉氣化則能出矣由是言¶
　之膀胱藏水三焦出水治小便不利故刺灸法但取¶
　三焦穴不取膀胱穴也¶
　　小便不通門¶
東垣謂小便不通有在氣在血之異夫小便者足太陽¶
　膀胱所主長生于申申者西方金也金能生水金者¶
　肺也肺中伏熱水不能生是絶小便之源也人法象¶
　天地膀胱之源自頭項下至于足故曰陽中之隂如¶
<pb:KR3e0076_WYG_015-17a>¶
　渇而小便不通者肺不能降是也治法者用清燥金¶
　之正化氣味薄之藥茯苓猪苓澤㵼琥珀燈心通草¶
　車前子瞿麥萹蓄之類皆為淡渗之藥能瀉肺火而¶
　清肺金滋水之化源也若不渇熱在下焦是絶其流¶
　而溺不泄也須用氣味俱厚隂中之隂藥治之二者¶
　之病一居上焦在氣分而必渇一居下焦在血分而¶
　不渴血中有濕故不渇也二者之殊至易分別耳¶
綱目云氣鬰于下微者香以散之甚者吐以提之血鬱¶
<pb:KR3e0076_WYG_015-17b>¶
　于下微者輕劑行之甚者峻劑破之¶
丹溪云小便不通有氣虚血虚有實熱有痰氣閉塞皆¶
　宜吐之以提其氣氣升則水自降蓋氣乗載其水也¶
　先哲譬之如滴水之器必使上竅通而後下竅之水¶
　出焉氣虚參术升麻先服後吐血虚四物湯先服後¶
　吐痰氣閉塞者二陳加木通香附探吐實熱當分利¶
　之或八正散大便動則小便自通老人氣短者四物¶
　加參茋吞滋腎丸下焦血氣乾者死¶
<pb:KR3e0076_WYG_015-18a>¶
統旨云氣虚而小便不通者經曰膀胱者津液藏焉氣¶
　化則能出矣氣虚則不能化故不通也血虚而小便¶
　不通者蓋血即津液之屬血虚即津液燥而溺道不¶
　利故不通也與痰氣閉結於下者虚實之情不同今¶
　丹溪皆用吐法乃急則治其標也雖然氣虚血虚以¶
　虚為本虚則必補之而後可夫以參术四物調其真¶
　氣而吐之誠可以通其溺而其本之虚也豈參茋四¶
　物之類頃刻下咽遂能以補益之耶吾恐病根猶在¶
<pb:KR3e0076_WYG_015-18b>¶
　不久必復作故愚意以為若果氣虚血虚必用補氣¶
　補血之藥使其氣盛而施化血生而津潤其便自可¶
　以通不必探吐果宜吐者必須先吐俟其溺通繼服¶
　補劑庶可平復非如痰氣閉結者但吐之而可已此¶
　丹溪未盡之意予故表而出之¶
戴元禮云汗多而小便赤澀夏月多有此症盛暑所飲¶
　既多小便反澀緣上停為飲外發于汗津道不通小¶
　腸閉澀則水不運下五苓散然有虚勞汗多而反澀¶
<pb:KR3e0076_WYG_015-19a>¶
　者乃是五内枯燥滋腴既去不能生津當以温養潤¶
　肺十全大補湯或養榮湯不可過用利小便藥蓋汗¶
　者心液心主血養血則心得所養汗止金生不待通¶
　溺而自清矣諸失精血及患癰毒人或有小便反澀¶
　之症亦是枯竭不潤之故也宜六味八味以治之¶
羅太無曰小便不利有三不可槩論若津液偏滲於腸¶
　胃大便泄㵼而小便澀少者一也宜利而已若熱搏¶
　下焦津液則濕熱不能行者二也必滲泄則愈若脾¶
<pb:KR3e0076_WYG_015-19b>¶
　胃氣澀不能通調水道下輸膀胱而化者三也可順¶
　氣令施化而出¶
丹溪云諸淋皆屬於熱余每用黄栢滋腎丸毎百丸用¶
　四物湯加甘草稍杜牛膝木通桃仁滑石木香煎湯¶
　空心吞服兼灸三隂交如皷應桴累試累效¶
保命集云淋閉者凉膈散加滑石四兩茯苓一兩¶
　　治熱在氣分之劑¶
東垣清肺散　治渇而小便閉或黄澀邪熱在氣分¶
<pb:KR3e0076_WYG_015-20a>¶
　茯苓(二/錢)　猪苓　澤㵼(各三/錢)琥珀　瞿麥　桂(各五/分)¶
　通草　燈心(各二/分)木通　萹蓄(各七/分)車前子(炒一/錢)¶
　每服五錢水煎熱服五苓散八正散亦宜用¶
仲景猪苓湯　治脈浮發熱渇而小便不利¶
　猪苓　茯苓　阿膠　滑石　澤㵼(各一/兩)¶
　　水四升煎二升去渣内膠煎溶温服一日三服¶
茯苓戎鹽湯¶
　茯苓(半/斤)　白术(二/兩)　戎鹽(彈丸大/一枚)¶
<pb:KR3e0076_WYG_015-20b>¶
　　為末白湯調下¶
清肺飲　治肺燥而小便不通¶
　黄芩(一/錢)　山梔子(三/枚)　鹽豉(二十/粒)長流水煎服¶
　　治熱在血分之劑¶
東垣滋腎丸　下焦隂虚脚膝軟無力隂汗隂痿以及¶
　足熱不能履地不渇而小便閉者邪熱在血分也¶
　黄栢　知母(俱酒洗焙/各二兩)肉桂(二/錢)¶
　　右滚水為丸梧子大毎百丸加至二百丸煎百沸¶
<pb:KR3e0076_WYG_015-21a>¶
　　湯空心服¶
潔古黄連丸　治因服熱藥過小便不利諸藥莫能效¶
　者或臍下痛不可忍¶
　黄連(炒/)　黄栢(炒/)　甘草(各等/分)　水煎服¶
　　如再不通加知母此藥助氣使氣得化則通矣¶
羅太無白花散　治小便不通膀胱有熱¶
　朴硝為末每服二錢煎茴香湯調下¶
東垣導氣除燥湯　小便不通乃血濕致氣不通而竅¶
<pb:KR3e0076_WYG_015-21b>¶
　澀　知母(酒/洗)澤㵼(各三/分)黄栢(四/錢)滑石(炒/)茯苓(各二/錢)水¶
　煎不拘時服¶
小便不通腹下狀如覆椀痛悶難忍者乃腸胃乾涸膻¶
　中氣不下則便不化啟𤣥子謂胞器若得氣海之氣¶
　施化則溲便下氣海之氣不及則隱秘不通故不得¶
　便利也先用木香沈香各三錢酒調下令氣通達便¶
　自通利¶
又方　煎陳皮茯苓湯調木香沈香末服之¶
<pb:KR3e0076_WYG_015-22a>¶
　　上二方正綱目所謂氣鬱于下微者香以散之是¶
　　也¶
丹溪治氣鬱於下甚者以吐法提之¶
血鬱於下小便不利微者輕劑行之如蒲灰散滑石白¶
　魚散茯苓戎鹽湯皆主之¶
仲景蒲灰散¶
　蒲黄粉(七/分)滑石(三/分)為細末白湯調一日三服¶
滑石白魚散¶
<pb:KR3e0076_WYG_015-22b>¶
　滑石　乳髪灰　白魚(各二分乃/衣魚也)¶
　　為末米飲服五分一日三服¶
羅太無髪灰散　治臍下急滿小便不通¶
　髪灰(二/錢)　米醋二合調服　一法與葵子等分為末¶
　　米飲服二錢訖即炒黑豆葉蓋其上即通¶
　　右滑石能逐汚血蒲黄髪灰能消汚血丹溪謂髪¶
　　髲補隂之功甚㨗¶
　血鬰于下小便不利甚者峻劑破之¶
<pb:KR3e0076_WYG_015-23a>¶
本事桃仁煎治婦人積血小便不通臍腹脹痛不可忍¶
　衆醫欲作淋治如八正散之類數種皆治不效診之¶
　乃知血瘕也非暝眩藥不可去予用此藥得愈　桃¶
　仁　大黄　朴硝(各一/兩)䖟蟲(半兩/炒黑)四味為末先以醇¶
　　醋二升半銀石器内慢火煎取一升五合下大黄¶
　　桃仁䖟蟲等不住手攪良久出丸如梧子大前一¶
　　日不晚食五更初温酒吞下五丸至日午腹六痛¶
　　不可忍卧少頃下血塊如拳者數枚小便如黑豆¶
<pb:KR3e0076_WYG_015-23b>¶
　　汁或如雞肝蝦蟇衣狀其痛止此藥極峻氣虚血¶
　　弱者不可輕用凡用宜少服之漸加可也如見鮮¶
　　血即止藥續以補藥調理此方出千金方¶
倒換散　治癃閉大小便不通小腹急痛肛門腫痛¶
　大黄(小便不/通減半)荆芥穗(大便不/通減半)¶
　　為末每服二錢温水調下¶
朴硝牛膝湯　治小便不通或血淋¶
　杜牛膝(二/兩)　以雪水二碗煎至一碗調朴硝一兩空¶
<pb:KR3e0076_WYG_015-24a>¶
　　心服立通¶
　　雜方¶
治小便閉　用大田螺生去殻搗細封臍上即通¶
治傷寒後小便不通¶
　生薑八九塊杵碎水十餘碗麻布五六尺同煎數沸¶
　用桶盛候可通手以布頻熨小腹良久恰用紅豆末¶
　(一/錢)江茶(二/錢)井花水調服神效小便如注¶
本事方　治小便難小腹脹急不速治即死¶
<pb:KR3e0076_WYG_015-24b>¶
　葱白一斤細切炒令熱以帕子裹分作兩處更替熨¶
　臍下即通¶
聖通方　治小便難腹滿悶不急療即死¶
　秦芁(一兩/去蘆)以水一大碗煎七分食分二服服之瘥¶
濟世方　治小便不通¶
　杏仁(二十/一枚)研碎水調分作二服效¶
千金方　治婦人卒不得小便用紫苑末以井水調服¶
　三撮便通如小便血五撮立止¶
<pb:KR3e0076_WYG_015-25a>¶
灸小便淋澀法¶
　炒鹽不拘多少熱填滿病人臍中是神闕穴也却用¶
　筯頭大艾炷灸七壯良驗或灸三隂交穴¶
又法　治小水秘澀¶
　猪膽連汁籠套玉莖少刻汁入即通¶
婦人用藥末貯袋子安入玉户中必通¶
𤣥珠經云隂陽關格前後不通利小水自行中有轉胞¶
　之症諸藥不效無救則脹滿悶亂而死曾以甘遂末¶
<pb:KR3e0076_WYG_015-25b>¶
　水調敷臍上内以甘草節湯飲之藥汁至臍二藥相¶
　反而胞自轉小水来如湧泉此救急良方¶
一法　治小便不通諸藥無效或轉胞至死¶
　用猪尿胞一箇底頭出箇小竅用翎筒通過放在竅¶
　内根底細線繫定翎筒口子細杖子堵定上用黄蠟¶
　封尿胞口頭吹滿氣七分繫定了再用手捻定翎筒¶
　根頭放了黄蠟堵塞其翎筒放在小便頭放開翎筒根¶
　頭手其氣透入裏自然小便下神效¶
<pb:KR3e0076_WYG_015-26a>¶
𤓰蔞散　治腹脹小便不通¶
　𤓰蔞仁　不拘多少為末每服三錢温酒調下如不¶
　　能食酒米飲下以通為度¶
葵子散　治小便不通¶
　黄蜀葵子　赤茯苓(各三/錢)水煎服¶
雞蘇散　治小便不通¶
　雞蘇(一/握)生地　通草(各四/兩)滑石　石葦(炒去毛/各一兩)冬葵¶
　子(一兩/半)以水六碗煎至三碗分三服空心進一服約¶
<pb:KR3e0076_WYG_015-26b>¶
　　人行五里路又進一服¶
　一方加榆莢黄芩車前子¶
治小便不通垂死者¶
　𤣥明粉(一/兩)淡竹葉(三十/片)燈心(五/分)煎湯徐徐調下即通¶
治老人虚人小便不通　亦治心痛¶
　琥珀為末人參湯調下妙¶
王海藏云脬轉小便不通非膀胱小腸厥隂之氣也蓋¶
　因强力房事或過忍小便以致此疾非可利之藥所¶
<pb:KR3e0076_WYG_015-27a>¶
　能利之法當治氣宜以沈香湯主之¶
　沉香　木香(各三/錢)¶
　　為細末煎陳皮茯苓湯空心食前調服¶
　　癃門¶
生生子曰癃罷也下元罷憊而氣餒弱不能施化故小¶
　便淋瀝㸃滴而下是又稱為淋也¶
陳無擇曰淋古謂之癃名稱不同也癃者罷也淋者滴¶
　也古方皆云腎氣鬰致小腸膀胱不利復有冷淋濕¶
<pb:KR3e0076_WYG_015-27b>¶
　淋熱淋等屬外所因既言心腎氣鬰與驚思恐憂即¶
　内所因况飲啖冷熱房失勞役及乗急忍溺多致此¶
　病豈非不内外因也大率有五曰冷曰熱曰膏曰血¶
　曰石五種不同皆以氣為本¶
嚴氏曰五淋氣石血膏勞是也氣淋為病小便澀常有¶
　餘瀝石淋莖中痛尿不得卒出膏淋尿似膏出勞淋¶
　勞倦即發痛引氣衝血淋遇熱即發甚則溺血候其¶
　鼻頭色黄者小便難也大抵此症多由心腎不交積¶
<pb:KR3e0076_WYG_015-28a>¶
　藴熱毒或酒後房勞服食熱燥七情鬱結所致癃閉¶
　淋閉為病皆一類也¶
張子和曰世人多為服金石燥熱之劑得之常見農家¶
　有此症豈是服金石之人也大抵是膀胱蓄熱而成¶
　此疾如湯瓶久在火中煮瓶底白碱而不能去沙石¶
　淋之症與此理同　劉宗厚曰此譬極當内經云小¶
　腹熱溲出白液亦甚似之也¶
東垣曰凡小便癃閉閉是無隂而陽氣不化也凡利小¶
<pb:KR3e0076_WYG_015-28b>¶
　便之藥皆淡味滲泄為陽止是氣藥陽中之隂非北¶
　方寒水隂中之隂所化者也此乃奉養太過膏粱積¶
　熱損北方之隂腎水不足膀胱腎之室久而乾涸小¶
　便不化火又逆上而為嘔噦非膈上所生也獨為關¶
　非格病也潔古云熱在下焦填塞不便是治關格之¶
　法因治王善夫病小便不通漸成中滿腹大堅硬如¶
　石壅塞之極腿脚腫脹破裂出黄水雙睛突出晝夜¶
　不得眠飲食不下苦痛不可名狀求予治之因問受¶
<pb:KR3e0076_WYG_015-29a>¶
　病之始知病不渴近苦嘔噦衆醫皆用治中滿利小¶
　便滲淡之藥急難措手乃辭歸從夜至旦耿耿不寐¶
　窮究其理記素問有云無陽則隂無以生無隂則陽¶
　無以化此病小便癃閉是無隂則陽無以化也今病¶
　者内關外格之症悉具死在旦夕但治下焦可愈隨¶
　處以北方寒水所化大苦寒之氣味俱隂者黄栢知¶
　母為君桂為引名曰滋腎丸沸湯下二百丸少頃前¶
　隂如刀刺火焼之痛溺出如湧泉卧具皆濕床下成¶
<pb:KR3e0076_WYG_015-29b>¶
　流顧盼之間腫脹消散予驚喜曰大哉聖人之言豈¶
　可不遍覽而執一者也其症小便閉塞而不渇時見¶
　煩燥者是也凡諸病在下焦皆不渇也¶
千金方　治小便淋痛以杜牛膝酒煮服¶
肘後方　以杜牛膝根莖葉酒煮服治小便不利莖中¶
　痛欲死及治婦人血結堅痛如神蓋牛膝治淋之聖¶
　藥也但虚人當用補藥監治之耳¶
仲景云淋家不可發汗發汗則便血¶
<pb:KR3e0076_WYG_015-30a>¶
寶鑑曰痺論云胞痺者小腹膀胱按之内痛若沃以湯¶
　澀於小便上為清涕夫膀胱為州都之官津液藏焉¶
　氣化則能出焉令風寒濕邪客於胞中則氣不能化¶
　出故胞滿而水道不通其症小腹膀胱按之内痛若¶
　沃以湯澀於小便以足太陽經其直行者上交額下¶
　入絡腦氣下灌於鼻竅則為清涕也¶
劉宗厚曰按此則知淋閉有寒熱之殊大抵人之所禀¶
　虚實受病不同宜參脈理分治¶
<pb:KR3e0076_WYG_015-30b>¶
方古庵曰淋症其感不一或因勞房厚味醇酒忿怒所¶
　致夫房勞者隂虚火動也忿怒者氣動生火也醇酒¶
　厚味者釀成濕熱也積熱既久熱結下焦所以小便淋¶
　瀝欲去不去不去又来而痛不可忍者初則熱淋血¶
　淋久則煎熬水液稠濁如膏如沙如石也諸方中類¶
　多散熱利小便而于開鬰行氣破血滋隂盖少焉若¶
　夫散熱利小便只能治熱淋血淋而已其膏淋沙淋¶
　石淋三者必須開鬱行氣破血滋隂方可也古方用¶
<pb:KR3e0076_WYG_015-31a>¶
　鬱金琥珀開鬱藥也用青皮木香行氣藥也用蒲黄¶
　牛膝破血藥也用黄栢地黄滋隂藥也東垣用藥凡¶
　例小腹痛用青皮黄栢夫青皮疎肝黄栢滋腎緣小¶
　腹小便乃肝腎之部位也學者不可不知¶
　　治熱之劑¶
火府丹　治心經熱小便澀及治五淋臍下滿痛¶
　生地　木通　黄芩　甘草¶
　　煉蜜杵丸梧子大每二十丸木通煎湯下¶
<pb:KR3e0076_WYG_015-31b>¶
導赤散　治心藴虚熱小便赤澀或成淋痛¶
　生地　甘草　木通　加竹葉水煎服¶
車前子散　治諸淋小便痛不可忍¶
　車前子(五/錢)　淡竹葉　赤茯苓　燈草　荆芥穗(各/二)¶
　(錢/)分二帖水煎服¶
地膚子湯　治諸病後體虚觸熱熱結下焦小便赤澀¶
　多起少出莖痛如刺或尿血¶
　地膚子　猪苓　知母　黄芩　海藻　通草　瞿¶
<pb:KR3e0076_WYG_015-32a>¶
　麥　枳實　升麻　葵子(各等/分)姜三片水煎服¶
立效散　治下焦結熱小便淋閉作痛有時尿血¶
　甘草(炙三/兩)　瞿麥(兩/)　山梔仁(炒五/錢)毎一兩薑三片¶
　葱白三根燈心三十根水煎服¶
通草湯　治諸淋¶
　通草　葵子　茅根　蒲黄　當歸　王不留行¶
　桃膠　瞿麥　滑石(各一/兩)甘草(五/錢)¶
　　毎一兩薑五片水煎服¶
<pb:KR3e0076_WYG_015-32b>¶
石葦散治膀胱有熱淋瀝不去臍腹急痛蓄作有時¶
　勞役即發或尿如豆汁或出沙石並治¶
　芍藥　白术　滑石　葵子　木通　瞿麥(各二/兩)當¶
　歸　甘草　王不留行(各一/兩)石葦(去毛/二兩)¶
　　為末毎服二錢空心小麥湯調下¶
五淋散　腎氣不足膀胱有熱水道不通淋瀝不出或¶
　如膏如沙如石如豆汁並治之¶
　赤芍藥　山梔仁(各十/兩)當歸　甘草(生各/五兩)條芩(三/兩)¶
<pb:KR3e0076_WYG_015-33a>¶
　赤茯苓(六/兩)　每服七八錢水煎¶
八正散　治大人小兒心經藴熱臟腑閉結小便赤澀¶
　癃閉不通熱淋血淋膏淋沙淋石淋並皆治之　車¶
　前子　瞿麥　萹蓄　滑石　甘草　山梔　大黄¶
　(麵包/煨)木通(各等/分)每服五七錢入燈心十莖煎至六分¶
　　食前服¶
又方　治諸淋¶
　四苓散(二/錢)　益元散　山梔子(各一/錢)¶
<pb:KR3e0076_WYG_015-33b>¶
　　燈心三十根水煎服¶
又方　益元散加車前子末(一/錢)　或加阿膠(一/錢)¶
石葦飲　治小便不利莖中痛¶
　石葦(去/毛)冬葵子(各二/兩)瞿麥(一/兩)滑石(五/兩)車前子(三/兩)¶
　　為末毎服二錢日三服熟水下¶
葵花湯　治小便淋澀¶
　葵花根洗淨搗碎水煎服¶
又方　治沙淋¶
<pb:KR3e0076_WYG_015-34a>¶
　車前草搗汁半碗入蜜一兩懸井中五更取起温服¶
　　若是沙淋石淋則以煅寒水石為末調服如治白¶
　　淋用砂糖¶
治淋閉莖中作痛神效方¶
　石葦　滑石　瞿麥　萹蓄　木通　冬葵子　王¶
　不留行　地膚草(各等/分)為末毎服三錢白湯調下¶
一方　治淋及尿血立效¶
　旱蓮草　車前草　同取汁每服半碗¶
<pb:KR3e0076_WYG_015-34b>¶
一方　治淋痛及尿血¶
　側栢葉　藕節　車前子(等/分)¶
　　取汁調益元散三錢神効¶
治石淋方¶
　杜牛膝　搗碎水五碗煎至一碗去渣入麝香少許¶
　　調服効¶
一方　治沙淋¶
　石首魚腦骨(五對/火煅)滑石(五/錢)　為末分二服煎木通湯¶
<pb:KR3e0076_WYG_015-35a>¶
　　調下連服數劑看沙盡止藥¶
海金沙散　治膏淋¶
　海金沙　滑石末(各一/兩)甘草(二錢/半)¶
　　為末毎二錢麥冬湯調服燈心湯亦可¶
　一方　加木通瞿麥穗通草杏仁¶
鹿角霜丸　治同上¶
　鹿角霜　白茯苓　秋石(各等/分)¶
　　為末麵糊丸梧子大每五十丸米湯送下¶
<pb:KR3e0076_WYG_015-35b>¶
大海金沙散　治小便淋瀝及下焦濕熱氣不施化成¶
　五種淋疾癃閉不通¶
　海金砂(研/)木通　瞿麥穗　滑石　通草(各半/兩)　杏¶
　仁(去皮尖/一兩)每五錢入燈心二十根水煎服¶
牛膝膏　治死血作淋¶
　牛膝(四兩去蘆/酒洗一宿)桃仁(一兩去/皮尖炒)當歸尾(二兩/酒洗)赤芍藥(一/兩)¶
　(半/)生地(一兩半/酒洗)川芎(五/錢)¶
　　用水以炭火慢熬至二鍾入麝少許分作四服空¶
<pb:KR3e0076_WYG_015-36a>¶
　　心服如夏月用凉水換此膏不壊¶
滋隂降火湯　治火燥血少氣不得降而淋¶
　當歸　黄栢(鹽水炒各/一錢半)知母　牛膝　生地(各一/錢)白¶
　芍(一錢/二分)甘草稍　木通(各八/分)水煎食前服¶
靈苑透膈散　治五種淋疾氣淋熱淋勞淋石淋及小¶
　便不通至甚者　硝石(一兩雪白/者為末)毎服二錢各依湯¶
　　使服　如勞倦虚損小便不出小腹急痛葵子煎¶
　　湯下通後更須服補虚丸藥　如血淋小便不出¶
<pb:KR3e0076_WYG_015-36b>¶
　　時下血疼痛並用冷水調下　如氣淋小腹滿急¶
　　尿後常有餘瀝木通煎湯下　如石淋莖内痛尿¶
　　不能出内引小腹膨脹急痛尿下砂石令人悶絶¶
　　將藥末先入銚子内隔紙炒至紙焦為度再研令¶
　　細温水調下　如小便不通小麥湯下　卒患諸¶
　　淋並以冷水調下　以上並空心先調藥消散如¶
　　水即服之更以湯使送下凡服藥未效者服此立¶
　　愈¶
<pb:KR3e0076_WYG_015-37a>¶
靈苑方　治卒患諸淋遺溺不止小便赤澀疼痛　三¶
　葉酸漿草取嫩者搗汁一合酒一合攪勻空心服之¶
　　立通　酸漿草即布谷飯¶
一方　治血石淋¶
　楊樹蛀屑烏梅一大棗三水煎服¶
羅太無石燕丸　治石淋多因憂鬱氣注下焦將所食¶
　醎物結成砂石小便磣痛不可忍必俟砂石出而後¶
　小便通　石燕(燒赤水中淬三/次研水飛過)滑石　石葦(去/毛)瞿麥¶
<pb:KR3e0076_WYG_015-37b>¶
　穗(各一/兩)為末糊丸梧子大煎燈心瞿麥湯吞下十丸¶
　　一日三服¶
葛粉丸　治男女淋病疼痛效速勿輕忽之¶
　沙糖(本草云治心/肺大腸熱)葛粉　和丸梧子大井花水化開¶
　　一二丸¶
斗門方　治五淋¶
　苧麻根兩莖打碎水煎頓服大妙　丹溪云苧根補¶
　　隂行滯血¶
<pb:KR3e0076_WYG_015-38a>¶
治石淋方　螻蛄(一/枚)　鹽(二/兩)　用於新瓦上鋪蓋焙乾¶
　研末温酒調下一錢匕服下即愈¶
白薇散　治熱淋血淋¶
　白薇　芍藥(等/分)　為末毎服二錢温酒調下立效或¶
　　加㯽榔¶
一方　治血淋諸熱淋¶
　山茵陳　淡竹葉　木通　山梔　滑石　甘草¶
　猪苓　瞿麥　毎服五七錢加燈心煎服　大便秘¶
<pb:KR3e0076_WYG_015-38b>¶
　　加大黄¶
二神散　治諸淋急痛¶
　海金沙(七錢/半)滑石(五/錢)　為末每服二錢木通麥冬車¶
　　前草煎湯入蜜少許調下¶
治淋閉便濁神方¶
　五爪龍藤連根(一/兩)土茯苓　杜牛膝根(各八/兩)¶
　　共用酒三碗煎至一碗空心服三服全愈¶
　　又治下疳如神五帖後疳愈再不發他瘡毒¶
<pb:KR3e0076_WYG_015-39a>¶
腎瀝湯　治胞痺小便不利小腹急¶
　麥冬　木通　桔梗　桑白皮　杜仲(炒/)　犀角屑¶
　五加皮(各一/錢)赤芍(五/分)　水二鍾加羊腎一枚切碎煎¶
　　至八分入竹瀝少許食前服¶
濟生木通散　小便不通小腹痛不可忍¶
　木通　滑石(各一/兩)黒丑(頭末/五錢)¶
　　毎服五錢燈心十莖葱白一莖水煎服¶
　　治氣開鬱之劑¶
<pb:KR3e0076_WYG_015-39b>¶
芍藥㯽榔散　治五淋¶
　赤芍藥(一/兩)　㯽榔(一枚麵/包煨)¶
　　為末毎服一錢匕空心白湯調下¶
丹溪　生氣藥¶
　砂仁(三/錢)　海金沙　紅麯　檀香(各二/錢)白荳仁　木¶
　香　丁香(各一/錢)分五帖研桃仁十四枚入生氣藥¶
治諸般沙石淋¶
　琥珀(二/錢)　研細末空心用葱白頭煎濃湯調下無問¶
<pb:KR3e0076_WYG_015-40a>¶
　　諸般淋疾一二服神效本草云琥珀消汚血極騐¶
通秘散　治血淋痛不可忍¶
　陳皮　香附　赤茯苓(等/分)　水煎服¶
沈香散　治氣淋疼此多因五内鬱結氣不舒行隂滯¶
　於陽而致壅滯小腹脹滿便溺不通¶
　沈香　石韋　滑石　當歸　王不留行(各五/錢)葵子¶
　芍藥(各七/錢半)甘草　陳皮　木香　青皮(各二/錢半)¶
　　右為末每服三錢煎大麥湯下¶
<pb:KR3e0076_WYG_015-40b>¶
治卒淋急痛方¶
　益元散(二/錢)　茴香(一錢微/炒黄)木香㯽榔(各二/分半)¶
　　右為末水調服¶
琥珀散　治五淋沙石淋¶
　滑石　琥珀(各一/兩)木通　當歸　木香　鬱金　萹¶
　蓄(各五/錢)為末每五錢以蘆葦葉煎湯調服¶
　　如無蘆葦葉以竹葉煎湯送下¶
一方　治同上¶
<pb:KR3e0076_WYG_015-41a>¶
　石燕子(七枚搗如/黍米大)新桑白皮(三兩剉/同拌勻)¶
　　二味分作七帖用水煎一日三服¶
治肝經氣滯藴熱小便淋痛方¶
　甘草稍子(五/錢)　青皮　黄栢　澤㵼(各一/錢)¶
　　水煎服效¶
　　補氣血之劑¶
丹溪治朱郎小便淋痛脈大右濇此為勞傷經血勿作¶
　淋治可補血行肝經滯血自愈¶
<pb:KR3e0076_WYG_015-41b>¶
　生地　當歸　赤芍(各一/錢)川芎　條芩　甘草稍(各/三)¶
　(分/)陳皮　木通(各五/分)黄栢(炒二/分)紅花(一/分)　杜牛膝(一/錢)¶
　右以桃仁泥研滑石同煎待淋病退減桃仁滑石杜¶
　　牛膝木通入川牛膝代木通分兩倍之¶
氣虚者八物湯加杜牛膝黄芩煎服¶
老人氣虚亦能淋參术中加木通山梔¶
治勞苦傷血脈沉而大下焦藴結而淋¶
　人參　歸尾　白芍　香附(各五/錢)條芩(三/錢)木通(三/錢)山¶
<pb:KR3e0076_WYG_015-42a>¶
　梔仁(炒三/錢半)黄茋　甘草梢(生各/五分)¶
　　分四帖煎杜牛膝湯煎服¶
茯苓琥珀湯　小便澀莖中痛不可忍相引脇下痛¶
　川棟子(去核/炒)甘草(生各/一錢)人參(五/分)　茯苓(四/分)琥珀　當¶
　歸梢　澤㵼　柴胡(各三/分)𤣥胡索(七/分)　水煎服數服¶
　　效¶
六味地黄丸　治久淋隂虚者¶
清心蓮子飲　治上盛下虚心火炎上口舌咽乾煩渇¶
<pb:KR3e0076_WYG_015-42b>¶
　微熱小便赤澀或欲成淋並治之¶
　黄茋(蜜/炙)　石蓮肉　赤茯苓　人參(各七/錢半)甘草(炙/)車¶
　前子　地骨皮　麥門冬　黄芩(各五/分)¶
　　毎服七八錢水煎温服　發熱加薄荷柴胡¶
治氣虚脾虚消渇淋濁¶
　人參　滑石(各一/錢)白术(一錢/半)赤茯苓　澤㵼(各七/分)麥¶
　門冬　甘草(各五/分)竹葉(三十/片)¶
　　加燈心二十根水煎服¶
<pb:KR3e0076_WYG_015-43a>¶
　　治寒之劑¶
千金茯苓丸　治胞痺小便内痛¶
　赤茯苓　防風　細辛　白术　澤㵼(各五/錢)紫苑¶
　天花粉　牛膝　黄茋　芍藥　甘草(炙各/三錢)山藥¶
　山茱茰肉　獨活　半夏(各一/錢)附子(炮/)官桂(各二/錢)¶
　　煉蜜丸梧子大毎服五六十丸空心温酒下¶
腎著湯　治胞痺小便不通¶
　赤茯苓　白术(各四/兩)甘草(炙三/兩)乾薑(炮一/兩)¶
<pb:KR3e0076_WYG_015-43b>¶
　　毎服五七錢水煎一日三服¶
巴㦸丸　治胞痺臍腹痛小便不利¶
　巴㦸(去心一/兩半)桑螵蛸(麩/炒)逺志(去/心)生地黄　山藥　附子¶
　(炮/)肉蓯容(酒/浸)續斷(各一/兩)杜仲(炒/)鹿茸(酥/炙)石斛　兎絲¶
　子　五味子　山茱茰　官桂　龍骨(各三/錢)　煉蜜¶
　　丸梧子大空心温酒下三十丸¶
三因生附散　治淋而脈沉微小便秘澀數起不通竅¶
　中痛　瞿麥　木通　半夏(各一/兩半)滑石(五/錢)附子(五/錢)¶
<pb:KR3e0076_WYG_015-44a>¶
　　毎二錢生薑三片燈心二十莖蜜半匙水煎食前¶
　　服¶
　　淋閉餘論¶
生生子曰淋閉一證玉機微義闡述詳盡極當檢閱如¶
　劉河澗之熱羅知悌之寒張潔古分在氣在血之異¶
　嚴用和之五淋陳無擇之三因朱彦修之痰積死血¶
　劉宗厚之腎虚火熾述素問靈樞脈經之要㫖門分¶
　類析甚便後學惟婦人治法尚畧顧今時婦人患此¶
<pb:KR3e0076_WYG_015-44b>¶
　頗多鮮獲竒效緣由未得其真括也考之經曰肝主¶
　小便淋溲媍人經未絶年皆厥隂肝經用事肝主謀¶
　慮者也婦人之性多於偏鄙鬱而不決氣道因澀鬱¶
　久成火凝滯濁液漸結成粒名曰砂石淋是也今之¶
　治淋者動手輒用五苓八正之類皆淡滲利竅之劑¶
　于病未嘗逺也而底績不樹何耶殊不知淡滲皆在¶
　天之陽也但能利肺氣是氣降而水利矣非治有形¶
　之隂病也腎乃肺之子也淡滲過劑腎氣奪矣隂血¶
<pb:KR3e0076_WYG_015-45a>¶
　日虧鬱火日熾經曰無陽則隂無以化無隂則陽無¶
　以生淡滲皆泄氣而損血者血損則竅愈澀澀則病¶
　劇治當開鬱火養隂血兼之以導氣之藥經曰壯者¶
　氣行則愈隂血旺氣道滑病自瘳矣正如河涸舟粘¶
　縱用力多未若決水之為易也學者其可忽諸¶
丹溪牛膝膏加鬱金以開鬱山梔以降火生地以補隂¶
　琥珀以導氣利竅則愈矣¶
　　遺溺門¶
<pb:KR3e0076_WYG_015-45b>¶
生生子曰按遺溺遺失也睡夢中遺失醒而後覺童稚¶
　多有此大人少有也夫童稚陽氣尚微不甚約束好¶
　動而魂遊故夜多遺失也古方多用煖藥乃温養陽¶
　氣之意經謂虚則遺溺又曰不約為遺溺從可知矣¶
　曾見數人二三十嵗仍遺失不止後皆無子得非下¶
　元虚寒所致與¶
東垣曰小便遺失者肺金虚也宜安卧養氣禁勞役以¶
　黄茋人參之類補之不愈當責有熱加黄栢生地又¶
<pb:KR3e0076_WYG_015-46a>¶
　曰立夏前悮用白虎湯過多致遺溺者宜温藥升陽¶
　以解之¶
甲乙經云肺脈不足以息卒遺失無度¶
原病式云遺尿不禁者是熱甚客于腎部干於足厥隂¶
　之經廷孔鬱結極甚而氣不能宣通則痿痺而神無¶
　所用故液滲入膀胱而旋溺遺失不能收禁也¶
丹溪嘗治一男子遺溺不覺脈洪大盛以黄栢知母杜¶
　牛膝為君青皮甘草為臣木香為佐桂些小為反佐¶
<pb:KR3e0076_WYG_015-46b>¶
　服數帖大效此法與千金翼白薇散皆治熱甚廷孔¶
　鬱結神無所用不能收禁之意也¶
生生子曰按劉河間丹溪千金翼方有認為熱者必以¶
　脈症相參㸔治庶無偏熱偏寒之弊予前論寒者以¶
　大槩而論也諸病皆有寒熱虚實多有始同終異故¶
　治法不能執一而無權也¶
桑螵蛸散　治遺溺¶
　桑螵蛸酒炒為末薑湯調下二錢¶
<pb:KR3e0076_WYG_015-47a>¶
雞内金散　治溺床失禁¶
　雞䏶胵一具即雞肫内黄皮并腸洗浄燒存性男用¶
　雌女用雄研為末毎二錢酒服妙¶
大人遺溺不知薔薇根細研酒下¶
雞腸草湯　治小便不禁或睡中遺出不覺¶
　雞腸草(一/兩)　牡蠣粉(三/錢)龍骨　麥冬　白茯苓　桑¶
　螵蛸(各五/錢)　每服三錢棗一枚(去/核)煎服¶
一方　治同上¶
<pb:KR3e0076_WYG_015-47b>¶
　補骨脂炒為末黄栢煎湯調下¶
又方　治同上¶
　桂皮末　雄雞肝　等分搗丸如小豆大温水下¶
治小兒夢中遺尿¶
　薏苡仁一合去心不去殻敲碎入鹽一小撮同炒黄¶
　　色水煎空心服之效¶
縮泉丸　治小兒遺尿脬氣不足小便頻多¶
　烏藥　益智仁(去壳鹽/水泡)　等分為末酒煮山藥糊為¶
<pb:KR3e0076_WYG_015-48a>¶
　　丸空心鹽湯下二錢¶
又方　治同上¶
　烏藥　益智仁(各五/錢)桑螵蛸(一/兩)¶
　　為末空心鹽湯調下二錢効¶
治遺尿方¶
　白茯苓　牡蠣(醋/煆)　桑螵蛸(各五/錢)龍骨　桂(各三/錢)¶
　　為末以雞腸一具燒存性為末和勻空心白湯調¶
　　下一錢¶
<pb:KR3e0076_WYG_015-48b>¶
禁方　治遺溺¶
　阿膠(炒/)牡蠣(煅/)鹿茸(酒/炙)　桑螵蛸(酒/炙)　各等分為末¶
　　&KR2009;米為丸梧子大每五十丸空心酒下¶
治遺溺淋瀝¶
　桑螵蛸(炙/焦)　龍骨(等/分)　為末每二錢空心鹽湯下¶
千金翼白薇散　治尿出不知時¶
　白薇　白芍藥(等/分)　為末温酒下方寸匕日三服¶
濟世方神芎導水丸　治遺尿有實熱者毎百丸空心¶
<pb:KR3e0076_WYG_015-49a>¶
　　白湯下若一服得大便利止後服¶
　　此謂淫氣遺溺痺聚在腎痺謂氣不宣通也¶
雞腸散　腎與膀胱虚冷不能約制故遺尿失禁或睡¶
　自出　肉桂　龍骨(各一/錢半)白茯苓　桑螵蛸　牡蠣¶
　粉(各三/錢)雞腸(一/具)¶
　　分二帖水煎薑三片棗二枚空心温服¶
　　小便不禁¶
生生子曰不禁謂無禁約小便多而頻不計遍數按經¶
<pb:KR3e0076_WYG_015-49b>¶
　云水泉不止者是膀胱不藏也有濕熱有下元虚憊¶
　數而少為熱數而多為虚老人多有此蓋陽氣衰微¶
　不能約束歴見數人卒皆不救由其不能攝養而神¶
　氣耗散故也古人有謂不通為熱不禁為寒乃心腎¶
　氣弱陽道衰冷而傳化失度法當温補温存以養其¶
　神藥石以堅其腎神完腎固膀胱氣充自可約束然¶
　必調治及早庶或十全三五¶
王莭齋曰小便不禁或頻數古方多以為寒而用温澀¶
<pb:KR3e0076_WYG_015-50a>¶
　之藥殊不知屬熱者多葢膀胱火邪妄動水不得寧¶
　故不能禁而頻數来也故年老人多類此是膀胱血¶
　少陽火偏旺也治法當補膀胱隂血㵼火邪為主而¶
　佐以收澀之劑如牡蠣山茱茰五味子之類不可用¶
　温藥也病本屬熱故宜瀉火因水不足故火動而致¶
　小便多小便既多水益虚矣故冝補血㵼火治其本¶
　也收之澀之治其標也¶
　按此乃本之于原病式熱鬱廷孔之說也¶
<pb:KR3e0076_WYG_015-50b>¶
生生子曰按節齋此論亦是以大槩言也老人下元虚¶
　憊氣弱不能乗載其水膀胱停濕浸淫皮薄不能收¶
　持故頻數不禁必如河間節齋所云然則癃閉已主¶
　于熱矣而不禁又主于熱是無虚寒之症也何古方¶
　有温補之法經有寒虚之文耶不若以小便頻而清¶
　白長者為虚寒頻而少黄赤澀者為熱及脈洪數有¶
　力無力或滑或濇參驗之始無差悮凡熱天小便少¶
　寒月小便多寒熱之理亦易見爾¶
<pb:KR3e0076_WYG_015-51a>¶
大便秘結而小便頻多屬脾約症以脾約丸治之¶
茯苓丸　心腎俱虚神志不守小便淋瀝不禁¶
　赤茯苓　白茯苓　等分為末新汲水挼洗澄去新¶
　　沫控乾别取熟地黄汁與好酒同于銀石器内熬¶
　　成膏為丸彈子大空心鹽酒嚼下一丸¶
二氣丹　治内虚裏寒膀胱積冷陽氣漸微小便不禁¶
　硫黄　肉桂(各二/錢半)乾薑(炮/)硃砂(為衣各/二錢)附子(一枚大/者炮去)¶
　(皮臍為/末五錢)　右糊丸梧子大毎五十丸鹽湯下¶
<pb:KR3e0076_WYG_015-51b>¶
薑附赤石脂丸　小便數而不禁怔忡多忘夢魘不已¶
　附子(生/)乾薑(各五/錢)赤石脂(一兩/半飛)硃砂(伏火者/一兩)　酒糊¶
　　丸菉豆大每十五丸至三十丸¶
　　大便有病米飲下　小便不禁茯苓湯下¶
　王海藏云此方妙在硃砂伏火上(論載玉機/微義甚詳)¶
御藥院秘元丹　治内虚裏寒自汗時出小便不禁¶
　白龍骨(三/兩)　訶子(十/枚)　砂仁　靈砂(各一/兩)¶
　　右稬米糊為丸梧子大每五十丸空心鹽湯下¶
<pb:KR3e0076_WYG_015-52a>¶
兎絲子丸　治小便多或致失禁¶
　兎絲子　肉蓯容(酒浸各/二兩)牡蠣(煆/)附子(炮/)五味子¶
　鹿茸(酒炙各/一兩)雞䏶胵(炙/乾)桑螵蛸(酒炙各/五錢)¶
　　右酒糊丸梧子大毎七十丸空心鹽湯温酒下¶
三因家韭子丸　下元虚冷小便不禁或成白濁¶
　家韭子(炒六/兩)鹿茸(酒炙/四兩)肉蓯容(酒/浸)牛膝　熟地黄¶
　當歸(各二/兩)巴㦸(去/心)兎絲子(酒浸各/一兩半)杜仲　石斛　桂¶
　心　官薑(炮各/一兩)　酒糊丸梧子大毎百丸空心鹽湯¶
<pb:KR3e0076_WYG_015-52b>¶
　　酒任下¶
桑螵蛸散　治小便頻數或如米泔稠濁¶
　桑螵蛸(鹽水/炙)逺志　石菖蒲(鹽/炙)　龍骨　人參　茯¶
　神　當歸　鱉甲(醋炙各/等分)為末毎二錢臨卧人參湯¶
　　調服　一方用龜甲¶
五子丸　治小便頻數時有白濁¶
　兎絲子(酒/蒸)　家韭子(炒/)益智　茴香(炒/)蛇床子(去皮/炒各)¶
　(等/分)酒糊為丸梧子大毎七十丸米飲鹽湯任下¶
<pb:KR3e0076_WYG_015-53a>¶
丹溪鹿茸丸　治久虚冷小便白濁滑數不禁¶
　鹿茸　川椒(去子取/頭末)桂心　附子　牡蠣　石斛¶
　沉香　補骨脂　肉蓯容　雞䏶胵(各一/兩)桑螵蛸(三/分)¶
　　右酒糊為丸梧子大食前酒下三十丸¶
又方　治汚血淋瀝¶
　鹿角屑炒黄為末温酒下二錢妙(本草云鹿角逐/隂中邪氣惡血)¶
水芝丸　治下焦真氣虚弱小便頻多日夜無度¶
　蓮子(去/皮)　先以好酒浸一二宿用猪肚一具入蓮子¶
<pb:KR3e0076_WYG_015-53b>¶
　　在内水煮熟取出蓮子切片晒乾為末醋糊丸如¶
　　雞頭子大每五十丸温酒送下¶
一方　治禀賦虚弱小便頻數不禁¶
　五味子(四/兩)　肉蓯容(半/斤)熟地(六/兩)兎絲子(酒煮炒/乾二兩)¶
　　右酒煮山藥糊為丸梧子大每五七十丸空心鹽¶
　　湯或酒送下¶
萆薢丸　治小便頻數¶
　川萆薢　不拘多少為末酒糊丸如梧子大每五十¶
<pb:KR3e0076_WYG_015-54a>¶
　　丸空心鹽湯送下¶
一方　治夜多小便老人虚人多有此症¶
　白芷(一/兩)稬米(五錢炒/褐色)¶
　　右稬米糊丸梧子大饅頭煎湯空心下七十丸¶
𤣥兔丹　治小便多¶
　兔絲子(酒浸焙/末十兩)五味子(酒浸研/末七兩)白茯苓(三/兩)蓮肉(三/兩)¶
　　為末乾山藥末六兩將所浸酒餘者添酒煮糊為¶
　　丸搗千杵丸梧子大每五七十丸空心米飲下¶
<pb:KR3e0076_WYG_015-54b>¶
小兔絲丸　治腎氣虚損目眩耳鳴四肢倦怠夜夢遺精¶
　石蓮子肉(二/兩)兔絲子(酒浸研/五兩)白茯苓(一兩/五錢)山藥(二兩/五錢)¶
　　打糊丸梧子大每五七十丸空心温酒或鹽湯送下¶
一方　生山藥半斤刮去片先用酒熬沸入山藥不得¶
　　攪動待熟加鹽葱白更添酒空腹下二三盞妙¶
益智散　治小便多¶
　益智(三十/四枚)為末水一碗煎八分入鹽五分臨卧温服¶
本事方衛真湯　治丈夫婦人元氣衰憊榮衛怯弱真¶
<pb:KR3e0076_WYG_015-55a>¶
　隂不固三焦不和上盛下虚夜夢鬼交覺来盜汗面¶
　色精彩唇口舌燥耳内蟬鳴腰痛背倦心氣虚乏精¶
　神不寧驚悸健忘飲食無味日漸痩瘁外腎濕痒夜¶
　多小便腫重冷痛牽引小腹足膝緩弱行步艱難婦¶
　人血海久冷經候不調或過期不至或一月兩来赤¶
　白帶下漏分五色子宫感寒久不成孕並皆治之¶
　此藥大能生氣血遇夜半子時腎水旺極之時補腎實臓¶
　男子攝血化精諸病未萌之前皆能制治使不復為梗¶
<pb:KR3e0076_WYG_015-55b>¶
　川歸(酒浸/一夜)丁香　青皮(去白各/一兩)熟地　茯苓　木香¶
　肉菓　山藥(各三/兩)生地　川牛膝(各二兩童便煮/各半盞浸一夜)人¶
　參(一兩/半)石斛(五/兩)　為末毎三大盞酒調下鹽湯亦得¶
　　空心食前服婦人諸病童便同酒調空心服¶
辰砂妙香散　方在婦人門¶
　　溺赤¶
諸病水液渾濁皆屬于熱小便黄者少腹中有熱也¶
　治小便黄無如黄栢知母效¶
<pb:KR3e0076_WYG_015-56a>¶
脈經云足脛逆冷小便赤宜服附子四逆湯¶
綱目載小便黄有四¶
一屬肝熱經云肝熱病者小便先黄是也¶
二屬胃濕經云胃足陽明之脈氣盛則身已前皆熱其¶
　有餘于胃則消穀善飢溺色黄者是也¶
三屬肺虚經云肺手太隂之脈氣虚則肩背痛寒少氣¶
　不足以息溺色變故耳¶
四屬腎虚經云冬脈者腎脈也冬脈不及則令人𦕈清¶
<pb:KR3e0076_WYG_015-56b>¶
　脊痛小便變是也¶
　　脫肛門(附截腸病/)¶
生生子曰脫肛之症多由腸内有積而清氣不升如痢¶
　疾裏急後重而下脫也治當從滯下門先推去積滯¶
　然後升補積滯去而清氣自升不復脫下其或因下¶
　血及痢疾後脫而不收者為虚升補之藥看氣血孰¶
　重脫久當以澀劑收之腸胃有風脫而下血者以風¶
　藥舉之脫久亦有虚寒當温藥微洗内服大補之劑¶
<pb:KR3e0076_WYG_015-57a>¶
丹溪曰有氣虚氣熱血虚血熱¶
　氣熱者條芩六兩升麻一兩為末麵糊為丸服之¶
　其症肛脫紅腫者是也¶
　氣虚者參耆芎歸升麻或加白术訶子有熱加條芩¶
　其症多于勞倦房慾而發者是也¶
　血熱者四物湯加炒黄栢　其症多于好酒及辛辣¶
　之物而發及便血也¶
　血虚者用四物湯加升麻荆芥　其症下血過多面¶
<pb:KR3e0076_WYG_015-57b>¶
　色痿黄者是也¶
下痢脫肛(痢門參治/)¶
截腸病　其症大腸頭出痛苦乾又落落又出腸盡則¶
　死初出寸餘時治之以芝麻油一盞以臀坐之飲火¶
　麻子汁數升愈¶
脫肛之症前人以為肺氣虚寒蓋肺與大腸為表裏肺¶
　臟藴熱則閉結虚寒則脫婦人有此疾者多由産育¶
　用力過多小兒有此疾皆因久痢大腸虚冷所為也¶
<pb:KR3e0076_WYG_015-58a>¶
　有腸頭作痒者此係腸中有蟲¶
黄桂峰云親見一人裏急後重肛脫紅腫百藥皆試乃¶
　有蟲在肛故也¶
濟世方　治男女脫肛用五倍子小便濃煎洗之¶
聖惠方　治脫肛不收蝸牛焼灰猪脂調敷之¶
砂仁湯　治大腸虚脫肛挾熱紅腫者¶
　砂仁　黄連　木賊(等/分)　為末每服二錢米飲下¶
文蛤散　大腸虚寒肛門脫出不收或用力太過及小¶
<pb:KR3e0076_WYG_015-58b>¶
　兒呌呼久痢後重者¶
　五倍子為末水煎汁浸洗更入白礬蛇床子尤佳後¶
　用赤石脂為末少許摻在芭蕉葉上頻用托入或有¶
　脫出尺許者亦用此湯温浸頻換藥水以縮為度¶
倍榆散　治小兒脫肛¶
　五倍子　地榆(等/分)為末每五分或一錢米飲調下¶
治老人脫肛¶
　防風蘆　蒼术　黄栢　五倍子　煎湯薫洗内服¶
<pb:KR3e0076_WYG_015-59a>¶
　　清涼大腸之藥而愈¶
治脫肛下血¶
　韭菜一大握擂碎瓦礶煎熟再用生韭菜汁冲在湯¶
　　内將肛門坐在瓶口薫一二次神效¶
槐角丸　五種腸風下血痔漏脫肛並治¶
　槐角(三/兩)地榆　黄芩　當歸　防風　枳殻(麩炒各/二兩)¶
　　右酒糊丸梧子大每七十丸空心米飲下¶
凉血清腸散¶
<pb:KR3e0076_WYG_015-59b>¶
　生地　當歸　芍藥(各一錢/二分)防風　升麻　荆芥(各/一)¶
　(錢/)黄芩(炒/)黄連　香附(炒/)川芎(各八/分)甘草(五/分)¶
　　水煎服¶
三因方香荆散大人小兒肛門脫出並治¶
　香附　荆芥穗(各等/分)　一方加砂仁¶
　　右為末每服三匙水一大碗煎數沸乗熱洗¶
秦芁湯　腸胃濕熱及有風而脫肛不止¶
　秦芁(去蘆/酒洗)七錢水煎空心服服後安卧一時渣再煎¶
<pb:KR3e0076_WYG_015-60a>¶
補中益氣湯　治勞倦脫肛效¶
一方　五倍子為末毎用三錢入白礬一塊水煎洗或¶
　以五倍末用紙襯之托上¶
一方　木賊燒存性為末搽肛上按入即收¶
二靈散　治久痢腸胃俱虚肛門脫下¶
　龍骨(煅五/錢)木賊(焼存性/二錢半)　為末搽上托之¶
治男女脫肛　五倍子荆芥小便濃煎洗之¶
本事方　腸風下血及脫肛不收¶
<pb:KR3e0076_WYG_015-60b>¶
　皂角　三莖搗碎水一碗揉令皂角消盡用絹二層¶
　濾取清汁將肛浸在汁中自收並不待手托如大腸¶
　收了即用湯盪其肛門上下令皂角氣行則不再作¶
　盪三次全愈¶
集驗方　治脫肛歴年不愈¶
　生鐵三斤水一斗煮取五升以汁浸洗¶
一方　用刀漿水洗亦效¶
肘後方　治腸頭脫肛出轉久不可收入¶
<pb:KR3e0076_WYG_015-61a>¶
　生𤓰蔞汁浸之猪肉汁中洗隨以手按之令煖自收¶
濟世方治脫肛　荆芥　龍腦　薄荷　朴硝　右煎¶
　　湯一日洗數次自入¶
本事方治腸風脫肛及有血¶
　蛇床子炒為末貼肛上立收¶
蝟皮散　治肛門或因洞泄或因用力脫出不收¶
　蝟皮(一枚焼/存性)礞石(煅五/錢)桂心(五/錢)此寒而脫肛也¶
　　右為末米飲服方寸匕忌持重及房室¶
<pb:KR3e0076_WYG_015-61b>¶
肘後方治女人隂脫前方加鼈頭一枚焼存性研入¶
黑聖散　治㵼多時脫肛疼痛¶
　大蜘蛛一枚瓠葉重裹線札定合于内焼存性研入¶
　　黄丹少許同研凡有上件疾即先用白礬葱椒湯¶
　　洗拭乾後搽藥以手托上¶
千金方　治脫肛歴年不愈¶
　鼈頭一枚燒令烟盡為末敷上手按挼之¶
丹溪方　治脫肛　葫荽燒烟薫之立入¶
<pb:KR3e0076_WYG_015-62a>¶
海上方　諸般痔脫肛¶
　死蛇一條如指大濕者掘地坑燒之以有孔板子蓋¶
　之坐其上以肛受烟薫之烟盡為止大效¶
濟世方　治肛出¶
　皂角薫次用蜒蚰一條入蜜浸去蜒蚰將蜜調土硃¶
　敷上即入¶
一女子脫肛用糯米一勺濃煎飲去米洗肛温柔先以¶
　磚一片火燒通紅用醋沃濕以青布鋪磚上坐肛于¶
<pb:KR3e0076_WYG_015-62b>¶
　青布上如太熱加布令厚其肛煖自收入¶
又方　蓮房殻荆芥枳殻槐花黄栢防風獨活煎湯洗¶
　　之　或以木賊灰或又蛤末敷上立収¶
治肛門腫痛　木鼈子去殻取油四五枚研如泥入水¶
　盆中以滚湯泡之乗熱洗另用少許為末敷上¶
肛門腫痒　杏仁搗膏敷上　亦治穀道痛蝕¶
外臺秘要治下部蟲齧　桃葉一斛蒸之令極熱納小¶
　口器中以下部坐上受薫其蟲盡死¶
<pb:KR3e0076_WYG_015-63a>¶
脈經云慝蝕隂脫其脈虚小者生𦂳急者死¶
一人脫肛裏急後重百方莫能收一僧教以取猪肚一¶
　具刮下垢膩入花椒末拌勻塗肛上以青綿布袋兠¶
　之(再以温湯入埕内坐其上薫之少頃肛□/腸收袋上蟲不計其數從此再不復發)¶
　　前隂諸疾¶
前隂所過之脈有二一曰肝脈二曰督脈經云肝足厥¶
　隂之脈入毛中遶隂器抵小腹是肝脈所過也又云¶
　督脈者起于小腹以下骨中央女子入繫廷孔循隂¶
<pb:KR3e0076_WYG_015-63b>¶
　器男子循莖中至纂與女子等是督脈所過也¶
　　隂縮隂縱¶
隂縮謂前隂受寒縮入腹内也隂縱謂前隂受熱挺長¶
　不收也經曰足厥隂之筋傷于寒則隂縮入傷熱縱¶
　挺不收治在行水清隂氣是也¶
丹溪治鮑兄年二十玉莖挺長腫而痿皮塌常潤磨股¶
　不能行兩脇氣上手足倦弱先以小柴胡加黄連大¶
　劑行其濕熱畧加黄栢降其逆上之氣其挺腫漸收¶
<pb:KR3e0076_WYG_015-64a>¶
　漸減及半但莖中有堅塊未消遂以青皮一味為君¶
　佐以散風之劑末服外以絲𤓰汁調五倍子末敷而¶
　愈¶
平江王氏子年三十忽隂挺長腫而痛脈數而實用朴¶
　硝荆芥湯浸洗又用三乙承氣湯大下之愈¶
内經曰隂縮而死者皆屬肝傷又云悲哀動中則傷魂¶
　魂傷則狂妄不精不精則不正當隂縮而攣筋兩脇¶
　骨不舉毛悴色夭死于秋又云厥隂終者喜溺舌卷¶
<pb:KR3e0076_WYG_015-64b>¶
　卵上縮是也¶
玉莖腫前隂腫是也其症不一有通身水氣㿗脛俱腫¶
　者此屬水腫以治水之法治之其腎風抓搔成瘡以¶
　致腫者以治瘡毒之法治之有妬精蝕瘡腫毒以乾¶
　瘡之藥治之此縁妬精藴結毒氣未散而成腫痛也¶
　有服金石秘澀之藥精氣壅遏不能宣揚或試𦂳爐¶
　之方取一時之快熱毒内藴俱能為腫有血氣凝滯¶
　㿗間竅道閉塞致使莖腫或由忍溺致氣結不行而¶
<pb:KR3e0076_WYG_015-65a>¶
　成腫凡此諸症並以燈心湯調五苓散服之以荆芥¶
　木通煎湯淋洗(此條出鈎𤣥/)¶
　　隂痿隂汗隂冷隂臭¶
隂痿皆耗散過度傷於肝筋所致經云足厥隂之經其¶
　病傷于内則不起是也¶
東垣隂痿隂汗隂臭論　一富者前隂間嘗聞臊臭又¶
　因連日飲酒腹中不和求予治之予應之曰夫前隂¶
　者足厥隂之脈絡隂器出其挺末臭者心之所主散¶
<pb:KR3e0076_WYG_015-65b>¶
　入於五方為臭入肝為臊臭此其一也當于肝中瀉¶
　行間是治其本後于心經㵼少冲以治其標如惡針¶
　當用藥除之治法當求其本連日飲酒夫酒者氣味¶
　俱能生濕熱是風濕熱合于下焦為邪故經曰下焦¶
　如瀆又云在下引而竭之酒者是濕熱之水亦宜决¶
　前隂以去之是合下焦二法治之龍膽㵼肝湯是也¶
龍膽㵼肝湯　治隂部時復濕痒有臊臭¶
　柴胡梢　澤瀉(各一/錢)車前子　木通(各五/分)當歸尾¶
<pb:KR3e0076_WYG_015-66a>¶
　龍膽草　生地黄(各三/分)水煎空心飢時熱服便以美¶
　　膳壓之柴胡入肝為引用澤瀉木通車前子皆淡¶
　　滲之味利小便亦除臊臭是名在下者引而竭之¶
　　生地黄龍膽草之苦寒㵼酒濕熱更兼車前子之¶
　　類以徹肝中邪氣肝主血用當歸以滋肝中血不¶
　　足也¶
固真湯　治兩丸冷前隂痿弱隂汗如水小便後有餘¶
　瀝臊氣㞍臀并前隂冷惡寒而喜熱膝亦冷　升麻¶
<pb:KR3e0076_WYG_015-66b>¶
　柴胡　羌活(各一/錢)甘草(炙/)澤㵼(各一/錢半)黄栢　知母(炒/)¶
　龍膽草(炒各/二錢)　水煎空心服以美膳壓之¶
温腎湯　面色痿黄身黄脚軟隂汗隂莖有夭色¶
　麻黄(六/分)防風根　蒼术(各一/錢半)白术　猪苓　白茯苓¶
　升麻　黄栢(酒炒各/一錢)澤瀉(二/錢)柴胡梢(六/分)　水煎食前¶
　　服之候一時辰許方食¶
補肝湯　前隂如氷冷并冷汗兩脚痿弱無力　黄芪¶
　(七/分)人參　葛根(各三/分)甘草(炙/)蒼术(各五/分)升麻　猪苓¶
<pb:KR3e0076_WYG_015-67a>¶
　(各四/分)知母　柴胡　羌活　當歸身　陳皮　黄栢¶
　(炒/)防風　白茯苓　澤㵼　神麯　連翹(各二/分)水煎¶
　　食前熱服忌酒麵¶
清震湯　治溺黄臊臭淋瀝兩丸如氷隂汗浸兩股隂¶
　頭亦冷正值十二月天寒凛冽寒之極矣　澤瀉¶
　升麻　蒼术　黄芩(各五/分)柴胡　當歸身　甘草(炙/各)¶
　(二/分)羌活　黄栢(酒炒各/一錢)防風　麻黄根　藁本　猪¶
　苓(各三/分)紅花(一/分)水煎服忌酒麵¶
<pb:KR3e0076_WYG_015-67b>¶
柴胡勝濕湯　兩外腎冷兩髀樞隂汗前隂痿弱隂囊¶
　濕痒臊氣　柴胡　甘草(生各/三錢)升麻　羌活　澤㵼¶
　(各一/錢半)當歸　麻黄　龍膽草　漢防己(各一/錢)黄栢(酒/炒)¶
　(二/錢)五味子(二十/粒)紅花(少/許)白茯苓(一/錢)　水煎熱服忌酒¶
　　麵房事¶
仲景八味丸　治隂痿不起今依前方夏減桂附一半¶
　春秋減三之一　病去全減桂附¶
椒粉散　治前隂兩丸濕痒秋冬尤甚¶
<pb:KR3e0076_WYG_015-68a>¶
　麻黄(一/錢)　狗脊　蛇床子(各五/錢)斑猫(二/枚)當歸梢　猪¶
　苓　小椒(各三/分)肉桂(二/分)　輕粉　紅花(各少/許)　為細¶
　　末摻上避風寒濕冷處坐卧¶
又方　治腎囊濕痒　先用吳茱茰湯洗過後用吴茱¶
　茰半兩寒水石三錢黄栢二錢半樟腦蛇床子各五¶
　錢輕粉一錢白礬三錢硫黄二錢㯽榔三錢白芷三¶
　錢為末摻之¶
千金方云有人隂冷漸漸冷氣入隂囊腫滿恐死日夜¶
<pb:KR3e0076_WYG_015-68b>¶
　痛悶不得眠取生椒擇之洗淨以布帛裹着丸囊令¶
　厚半寸須臾熱氣大通日再易之取出瘥¶
本事云曾有人隂冷漸次冷氣入隂囊腫滿晝夜疼悶¶
　不得眠煮大薊汁服立瘥¶
　　隂腫隂痛隂吹¶
婦人隂腫腎痛枳實(半/斤)切碎炒熱布包熨之冷即易¶
交接勞復隂卵痛(是勞復/隂陽易)¶
仲景云胃氣下泄隂吹而正喧此穀氣之實也膏髪煎¶
<pb:KR3e0076_WYG_015-69a>¶
　導之其方猪膏半斤亂髮如雞子大三枚以髮入膏¶
　中煎至髮盡分再服病自從小便中出能治諸疸症¶
　殊效¶
雄黄散　隂腫大如斗核痛人所不能治者¶
　雄黄(一/兩)　礬(二/兩)　甘草(生半/兩)以水五升煎洗¶
荆芥散　治腎腫　荆芥穗(一/兩)朴硝(二/兩)　蘿蔔　葱同¶
　煎湯洗¶
男子隂腫大如升睪痛甚搗馬鞭草塗之¶
<pb:KR3e0076_WYG_015-69b>¶
和劑三白散　治小兒膀胱藴熱風濕相乗隂囊腫脹¶
　大小便不利　白牽牛(一/兩)桑白皮　木通　白术¶
　橘紅(各五/錢)　為末薑湯調二錢¶
　　㿗風(俗名腎臟風/)¶
㿗風之症起于下部虚熱或行路體倦及夏月久坐冷¶
　地為風濕所襲乃發為疾其症囊濕皮厚生水泡瘡¶
　疥作痒古方用蛇床子一味煎湯淋洗痒甚者以薑¶
　汁入香油數滴攪勻塗上自愈¶
<pb:KR3e0076_WYG_015-70a>¶
沐浴長春散　治下元隂濕久冷隂囊夜痒抓之則喜¶
　手住則痛成瘡流水為患甚苦及治婦人下部隂濕¶
　子胞久冷並效¶
　牡蠣　蛇床子　破故紙　紫梢花　官桂　薄荷¶
　葉　各等分每用一兩半入葱白數莖水煎一小鍋¶
　　先薫後洗再用津調散搽之全安¶
津調散　治妬精瘡膿汁淋漓臭爛¶
　黄連　欵冬花(等/分)　麝香(少/許)¶
<pb:KR3e0076_WYG_015-70b>¶
　　為末先洗過或以地骨皮蛇床子煎湯洗帛拭乾¶
　　津調敷忌生冷生湯洗(一方無麝/)¶
又方　治外腎及兩腿風濕瘡¶
　全蝎　㯽榔　蛇床子　硫黄(各一/錢)¶
　　為末麻油調入手心擦熱吸三口用手抱囊一頃¶
　　次擦藥兩腿上¶
　　疝氣門¶
内經四氣刺逆從篇曰厥隂脈滑則病狐風疝少隂脈¶
<pb:KR3e0076_WYG_015-71a>¶
　滑則病肺風疝太隂脈滑則病脾風疝陽明脈滑則¶
　病心風疝太陽脈滑則病腎風疝少陽脈滑則病肝¶
　風疝又骨空篇曰任脈為病男子内結七疝女子帶¶
　下瘕聚大竒論篇曰腎脈大急沈為腎疝肝脈大急¶
　沈為肝疝心脈搏滑急為心疝肺脈沈搏為肺疝三¶
　陽急為瘕三隂急為脾疝三隂脾脈也¶
脈經曰寸口脈弦而𦂳絃𦂳相搏則為寒疝¶
生生子曰内經以六經脈滑為風疝又以大急沉為五¶
<pb:KR3e0076_WYG_015-71b>¶
　藏疝按此六經五臓皆有疝也而以風字加之于六¶
　經之疝者何也意者無乃以風字作氣字者㸔耶或¶
　以巽為風則木之氣肝之所主也又成疝之地乃肝¶
　部也夫滑脈主痰飲食積是言各經之痰飲食積流¶
　傳于肝之部地乃成疝也因肝主風故以風字加之¶
　也又夫急者𦂳急之謂也𦂳主病為寒沈亦為寒為¶
　氣大亦為氣是亦言五臓寒氣流于下部發為疝也¶
　蓋寒喜傷下腎肝俱在下而肝之絡環繞隂器故以¶
<pb:KR3e0076_WYG_015-72a>¶
　疝屬肝也據任脈起于胞門循腹裏與衝脈厥隂㑹¶
　故男為七疝女為瘕聚也其痛極為難治而諸書所¶
　言亦不一惟張戴人一主于肝蒐輯甚博且曰非靈¶
　素銅人之論法皆不取要之欲窮其原耳故其歴舉¶
　經義俞穴及七疝症圖殊為詳悉但用治諸方多是¶
　渠生平所長之三法人或病其峻抑不知有是病用¶
　是藥醫而不善用此是無術也則未免有過時失機¶
　之悔顧其症積滯根固淵藪偏僻非峻劑曷能以逹¶
<pb:KR3e0076_WYG_015-72b>¶
　第不可孟浪亂投法所當用又何畏縮在設施者消¶
　息經權務求其當可也劉守真言此症亦有熱者丹¶
　溪亦主于肝且又言有濕熱死血及痰積因寒鬱而¶
　發間亦有虚者此亦深鑒前人純擬于寒而一以剛¶
　燥為劑也今以諸賢大意述列于後以便參治¶
劉守真曰㿗疝小腹控卵腫急絞痛也寒主拘縮故也¶
　寒極而土化制之故腫滿也經言丈夫㿗疝謂隂器¶
　連小腹急痛也故言婦人少腹腫皆厥隂肝之脈也¶
<pb:KR3e0076_WYG_015-73a>¶
　經注曰寒氣聚而為疝也又按經言五臟皆主疝但¶
　脉急也注言脈急者寒之象也然寒則脈當短小而¶
　遲今言急者非急數而洪也由𦂳脈主痛急為痛甚¶
　病寒雖急亦短小也所以有痛而脈𦂳急者脈為心¶
　之所養也凡六氣為痛則心神不寧而𦂳急不得舒¶
　緩故脈亦從之而見也欲知何氣為其病者適其𦂳¶
　急相兼之脈而可知也如𦂳急洪數則為熱痛之類¶
　也又經言脾傳之腎名曰疝瘕小腹寃熱而痛出白¶
<pb:KR3e0076_WYG_015-73b>¶
　蠱注言小腹痛溲出白液也一作客熱内結銷鑠肌¶
　肉如蠱之食故名白蠱也然經復言熱為疝瘕則亦¶
　不可止言為寒當以脈症推之¶
丹溪曰疝主肝經與腎經絶無相干疝痛之甚者睪丸¶
　連小腹急痛也或有形或無形或有聲或無聲自素¶
　問以下皆以為寒蓋經絡得寒收引不行所以作痛¶
　世有得寒而無疝者又必有說以通之可也予屢踢¶
　氷徒涉不曾病此以予素無熱也因而思此病始于¶
<pb:KR3e0076_WYG_015-74a>¶
　濕熱在經鬱遏至久又感外寒濕熱收鬱而作痛若¶
　只作寒論恐為未備或曰此症多客厥隂一經濕熱¶
　之積何由而致予曰大勞則火起于筋醉飽則火起¶
　于胃房勞則火起于腎大怒則火起于肝火鬱之久¶
　濕氣便盛濁液凝聚并入血隧流于厥隂肝屬木性¶
　速急火性暴為寒束宜其痛甚而暴也愚見古方以¶
　烏頭梔子等分作湯用之其效亦速後因此方隨形¶
　症加減無有不應又須分濕熱多寡而治之但腫多¶
<pb:KR3e0076_WYG_015-74b>¶
　為濕㿗是也却有水氣而腫又有挾虚而發者當以¶
　參术為君而佐以疎導診其脈沈𦂳而豁大者是也¶
　若不以補劑而行决裂之法禍不旋踵¶
許學士曰大抵此疾因虚得之不可以虚而驟補經曰¶
　邪之所凑其氣必虚留而不去其病必實故必先滌¶
　所蓄之熱然後補是以諸方多借巴豆氣者蓋謂此¶
　也¶
張戴人曰疝本肝經冝通勿塞疝有七前人論者甚多¶
<pb:KR3e0076_WYG_015-75a>¶
　非靈樞素問銅人之論余皆不取非余好異也但要¶
　窮其原耳七疝者何寒水筋血氣狐㿗是也俗工不¶
　識目為膀胱又為腎冷又或為小腸氣小兒曰偏氣¶
　立名既謬併喪其實何哉蓋醫者既斷為膀胱腎冷¶
　小腸氣又曰虚寒所致其藥之用也不鹿茸巴㦸則¶
　杜仲蓯蓉不附子烏頭則乾薑官桂不練實茴香則¶
　金鈴補骨脂朝吞暮餌曾無殊效三二十年牢不可¶
　去間因微病稍似開通執此微茫浸成大錯標既不¶
<pb:KR3e0076_WYG_015-75b>¶
　除本必歸甚處處相傳曾無覺者豈知諸疝皆歸肝¶
　經其奈庸流歸之小腸脬囊夫膀胱水府專司滲泄¶
　小腸水道專主流通腎為少隂總統二水人之小溲¶
　自胃入小腸滲入膀胱膀胱者脬囊也氣化則水出¶
　莖端此常道也及其為疝乃是厥隂肝經蓋環隂器¶
　而上入小腹者足厥隂肝經也夫腎肝皆屬于下衝¶
　任督相附然靈樞經言足厥隂肝經病則有遺溺癃¶
　閉狐疝主腎與小腸膀胱三經則不言疝是受疝之¶
<pb:KR3e0076_WYG_015-76a>¶
　處乃肝之部分也且内經男子宗筋為束骨之㑹也¶
　而肝主筋睾者囊中之丸雖主外腎非厥隂環而引¶
　之與玉莖無由伸縮在女子則為纂户其内外為二¶
　其一曰廷孔其二曰窈漏此足厥隂與衝任督之所¶
　㑹也靈樞言足厥隂之經筋聚于隂器其病傷於寒¶
　則隂縮入傷於熱則縱挺不收治在行卧清隂氣故¶
　陽明與太隂厥隂之筋皆㑹於隂器惟厥隂主筋故¶
　為疝者必本之厥隂靈樞又言足厥隂之别名曰蠡¶
<pb:KR3e0076_WYG_015-76b>¶
　溝去内踝五寸别走少陽循脛上睾結于莖其病氣¶
　逆睾腫卒疝實則挺長虚則暴痒取之所别矣豈非¶
　厥隂為受病之處耶靈樞又言邪在小腸連睾係屬¶
　于腎貫肝絡肺系心氣盛厥逆上衝腸胃重肝散于¶
　肓結于臍故取之肓原以散之刺太隂以平之取厥¶
　隂以下之取巨虚下臁以去之按其所過之經以調¶
　之此其初雖言邪在小腸至其治法必曰取厥隂以¶
　下之乃知諸疝關于厥隂可以無疑以脈考之素問¶
<pb:KR3e0076_WYG_015-77a>¶
　云厥隂滑為狐風疝少隂滑為肺風疝太隂滑為脾¶
　風疝(云云/)凡此六疝雖見于他脈中皆言風疝者足¶
　厥隂肝經之氣也靈樞亦曰心脈微滑為心疝肝脈¶
　滑甚為㿉癃腎脈滑甚為癃㿉凡此三臟脈之疝亦¶
　以滑為疝也素問又云脈大急皆為疝心脈滑傳為¶
　心疝肺脈沈傳為肺疝三隂急為疝三陽急為瘕王¶
　太僕云太陽受寒血凝為瘕太隂受寒氣聚為疝此¶
　言太隂受寒傳之肝經也可以温藥逐之不可以温¶
<pb:KR3e0076_WYG_015-77b>¶
　藥補之若補之者是欲病去而强挽留之也歴考素¶
　問三陽為病發寒熱其傳為㿗疝此亦言膀胱非受¶
　病之處必傳于厥隂部分然後為疝也又言病在少¶
　腹腹痛不得大小便病名曰疝得之寒言脈急者曰¶
　疝瘕少腹痛凡言少腹者豈非厥隂之部分耶又言¶
　脾氣傳胃名曰疝瘕此謂非肝木不能為風氣名曰¶
　厥疝蓋脾土虚而不能制水又為肝木所凌也又言¶
　督脈為衝疝蓋厥隂與衝任督俱㑹于前隂也豈不¶
<pb:KR3e0076_WYG_015-78a>¶
　明哉至于運氣中又言嵗太陽在泉寒淫所勝民病¶
　少腹控睾蓋寒客于小腸膀胱則肝木縮而不得伸¶
　行母傳之子也陽明司天燥淫所勝丈夫㿗疝婦人¶
　小腹痛此言肝氣不得上行為金所抑鬼賊故也又¶
　言太隂在泉土勝則寒氣逆滿食飲不下甚則為疝¶
　此亦言寒客太隂濕土土不能勝水水傳之肝經也¶
　又嘗遍閱銅人俞穴亦相表裏如背上十三椎俞肝¶
　經言寒疝腹部中行惟隂交一穴言寒疝任脈之所¶
<pb:KR3e0076_WYG_015-78b>¶
　發也闗元一穴言暴疝小腸之幕足三隂任脈之㑹¶
　也曲骨一穴言㿉疝任脈足厥隂之㑹也其腹部第¶
　二行肓俞二穴言寒疝衝脈足少隂之㑹也四病上¶
　穴言疝瘕衝任脈足少隂腎之㑹也其腹部第三行¶
　大巨二穴言㿉疝足陽明脈氣之所發也氣衝二穴¶
　言㿗疝莖中痛兩丸寒痛亦足陽明脈氣之所發也¶
　其腹部四行府合二穴言疝痛足六隂厥隂隂維之¶
　交㑹也亦太隂部三隂陽明支别也衝門二穴言隂¶
<pb:KR3e0076_WYG_015-79a>¶
　疝足太隂厥隂之㑹也其在側脇者五樞二穴言寒¶
　疝隂邪上入少腹帶脈下三寸也其在足六經者足¶
　厥隂穴十名言疝者七謂大敦行間大衝中封蠡溝¶
　中都曲泉足少陽穴十四名言疝者一謂邱墟穴也¶
　足太隂穴十一名言疝者一謂隂陵泉也足陽明穴¶
　十五名言疝者一謂隂市穴也足少隂穴十五名言¶
　疝者五謂然谷大谿照海交信築賔也足太陽穴十¶
　八名言疝者二謂金門合陽也由是言之惟厥隂言¶
<pb:KR3e0076_WYG_015-79b>¶
　疝獨多為疝之主也其各經穴雖亦治疝終非受疝¶
　之地但與足厥隂相連耳或在泉寒勝木氣攣縮禁¶
　于此經或司天燥勝木氣抑鬱于此經或忿怒悲哀¶
　憂鬱頓挫結于此經或藥淋外固閉尾縮精壅于此¶
　經其病差别如此不知世間之藥多熱補從誰而受¶
　其方也信其方則素問靈樞銅人皆非也信素問靈¶
　樞銅人則俗方亦皆非也不知後之君子以孰為是¶
　嗚呼余立于醫四十餘年使世俗之方人人可療余¶
<pb:KR3e0076_WYG_015-80a>¶
　莫之敢廢也諳練日久因經識病然後不惑且夫遺¶
　溺閉癃隂痿胞痺精滑白淫皆男子之疝也不可妄¶
　歸之腎冷血涸不日月罷腰膝上熱足躄嗌乾癃閉¶
　少腹有塊或定或移前隂突出後隂痔核皆女子之¶
　疝也但女子不謂之疝而謂之瘕若年少而得之不¶
　計男子婦人皆無子故隱蔽委曲之事了不干脬腎¶
　小腸之事乃足厥隂肝經之職也奈俗方只言脬腎¶
　小腸殊不言肝木一句惑人甚矣且肝經乙木也木¶
<pb:KR3e0076_WYG_015-80b>¶
　屬東方為心火之母也凡疝者非肝木邪則肝木自¶
　甚也不可便言虚而補之難經所謂東方實西方虚¶
　㵼南方補北方此言㵼火木自平金自清水自旺矣¶
　昔審言為蔡之參軍也因坐濕地疝痛不可堪諸藥¶
　莫救余急以導水丸禹功散㵼三十餘行腫立消痛¶
　立減又項關一男子病卒疝暴痛不任倒于街衢人¶
　莫能動呼余救之余引經証之邪氣客于足厥隂之¶
　絡令人卒疝故病隂丸痛也余急㵼大敦二穴大痛¶
<pb:KR3e0076_WYG_015-81a>¶
　立已夫大敦穴者乃是厥隂之二穴也殄冦鎮一夫¶
　病㾬瘧發渇痛飲蜜漿劇傷氷水醫者莫知㵼去其¶
　濕反雜進薑附濕為燥熱所壅三焦閉溢水道不行¶
　隂道不興隂囊腫墜大于升斗余先以導水百餘丸¶
　少頃以猪腎散投之是夜㵼青赤水一斗遂失痛之¶
　所在近頴尾一夫病卒疝赤腫大痛數日不止諸藥¶
　如水投石余以導水一百五十丸令三次咽之繼以¶
　通經散三錢空腹淡酒調下五更下臓腑壅積之物¶
<pb:KR3e0076_WYG_015-81b>¶
　數行痛腫皆去不三日平復如舊内經曰木鬱則達¶
　之達謂吐也令條達肝之積本當吐者然觀其病之¶
　上下以順為貴仲景所謂上宜吐下冝瀉者此也敢¶
　列七疝圖于左以示後之君子庶幾有所憑藉者焉¶
寒疝其狀囊冷結硬如石隂莖不舉或控睾丸而痛得¶
　于坐卧濕地或寒月涉水或置雨雪或卧坐磚石或¶
　風冷處使内過勞宜以温劑下之久而無子¶
水疝其狀腎囊腫痛隂汗時出或囊腫而狀如水晶或¶
<pb:KR3e0076_WYG_015-82a>¶
　囊痒而燥出黄水或少腹中按之作水聲得于飲水¶
　酒醉使内過勞汗出而遇風寒濕之氣聚于囊中故¶
　水多令人為卒疝宜以逐水之劑下之有漏針去水¶
　者人多不得其法¶
筋疝其狀隂莖腫脹或潰或膿或痛而裏急筋縮或莖¶
　中痛痛極則痒或挺縱不收或白如精隨溲而下得¶
　于房失勞傷及邪術所使宜以降心之劑下之¶
血疝其狀如黄𤓰在少腹兩傍横骨兩端約中俗云便¶
<pb:KR3e0076_WYG_015-82b>¶
　癰得于重感春夏大燠勞動使内氣血流溢滲入脬¶
　囊留而不去結成癰腫膿少血多宜以和血之劑下¶
　之¶
氣疝其狀上連腎區下及隂囊或因號哭忿怒則氣鬱¶
　之而脹怒止號罷則氣散者是也有一治法以針出¶
　氣而愈者然針有得失宜以散氣之藥下之或小兒¶
　亦有此疾俗曰偏氣得于父年已老或少年多病隂¶
　痿精怯强力入房因而有子胎中病也此疝不治惟¶
<pb:KR3e0076_WYG_015-83a>¶
　築賔一穴言之¶
狐疝其狀如瓦卧則入小腹行立則出小腹入囊中狐¶
　則晝出穴而溺夜則入穴而不溺此疝出入上下往¶
　来正與狐相類也亦與氣疝大同小異今人帶鈎鈴¶
　是也宜以逐氣流經之藥下之¶
㿗疝其狀隂囊腫縋如升如斗不痒不痛者是也得之¶
　地氣卑濕所生故江淮之間湫塘之處多感此疾宜¶
　以去濕之藥下之　女子隂户突出雖亦此類乃熱¶
<pb:KR3e0076_WYG_015-83b>¶
　則不禁固也不可便謂虚寒而澀之燥之補之本名¶
　曰瘕宜以苦下之以苦堅之王氷曰陽氣下墜隂氣¶
　上爭上爭則寒多下墜則筋緩故睾垂縱緩因作㿗¶
　疝也已上七疝下去其病之後可調則調可補則補¶
　各量病勢勿拘俗法經所謂隂盛而腹脹不通者㿗¶
　癃疝也不可不下¶
統㫖曰或問疝氣古方有以為小腸氣者有以為膀胱¶
　氣者惟戴人丹溪專主肝經其說不同何以辨之予¶
<pb:KR3e0076_WYG_015-84a>¶
　曰小腸氣小腸之病膀胱氣膀胱之病疝氣肝經之¶
　病三者自是不一昔人以小腸膀胱氣為疝者誤也¶
　殊不知足厥隂之經環隂器抵小腹人之病此者發¶
　則睪丸脹痛而連及小腹則疝氣之係于肝經也可¶
　知矣且小腸氣俗謂之横絃竪絃繞臍走注少腹攻¶
　刺而膀胱氣則在毛際之上小腹之分作痛與疝氣¶
　之有形如𤓰有聲如蛙或上于腹或下于囊者不同¶
　也但小腸膀胱因經絡並于厥隂之經所以受病連¶
<pb:KR3e0076_WYG_015-84b>¶
　及于肝則亦下控引睾丸為痛然只是二經之病不¶
　可以為疝也學者惟考張朱二公之說則庶乎其不¶
　惑矣¶
生生子曰按統旨此論只可以言狐疝不足以盡經義¶
　然素問六經皆有疝故後之言疝者或名小腸氣或¶
　名膀胱氣或名腎冷氣張戴人朱丹溪乃獨屬之肝¶
　經要之各有所本而肝腎居多爾按靈樞經云邪在¶
　小腸連睾系屬腎貫肝絡肺系心氣盛厥氣上衝也¶
<pb:KR3e0076_WYG_015-85a>¶
　大凡邪氣襲于人之經也隨各經而名之襲于腎為¶
　腎氣襲于膀胱為膀胱氣襲于小腸為小腸氣腎與¶
　膀胱相為表裏其氣通于外腎系于睾丸此三經與¶
　厥隂互相聮絡而又俱在下部與衝任督諸脈㑹也¶
　戴人亦曰腎之穴十而言疝者五丹溪乃言與腎絶¶
　無相干絶之一字未細考爾實相須也凡久立過内¶
　則傷腎勞力逺行則傷筋腎傷則膀胱虚筋傷則肝¶
　氣弱一有所傷風寒濕邪乗虚而襲入于腎則脬囊¶
<pb:KR3e0076_WYG_015-85b>¶
　腫小腹痛而足冷舌本强此腎經受病之候入于肝¶
　則先從隂器冷痛上抵胠脇唇青足厥甚則舌卷囊¶
　縮此肝經受病之候也膀胱乃胞之室素問骨空論¶
　篇曰任脈起于中極之下以上毛際循腹裏上關元¶
　自胞上過帶脈貫臍而上故任脈為病男子内結七¶
　疝或指膀胱氣者以此也又衝脈為病逆氣裏急督¶
　脈起少腹以下骨中央女子入系廷孔其孔溺孔之¶
　端也其絡繞隂器合纂間繞纂後别繞臀至少隂其¶
<pb:KR3e0076_WYG_015-86a>¶
　男子循莖下至纂與女子等其少腹直上者貫臍中¶
　央上貫心此生病從少腹上衝心而痛不得前後為¶
　衝疝注曰衝任督皆竒經一源而三岐都與腎肝㑹¶
　也由是考之各有所本匪謬也惟肝腎居多腎不得¶
　無相干肝不得獨主疝從可知矣揣戴人之意若獨¶
　屬之肝則東方實為有餘有餘者㵼之庶可以行生¶
　平所長之技也師者誠能體認不謬則通塞一適其¶
　宜丹溪戴人不多讓矣¶
<pb:KR3e0076_WYG_015-86b>¶
挾虚者當用參术為君佐以疎導之藥其脈豁大按之¶
　無力者虚也　又按之不定者亦屬虚必用桂枝山¶
　梔(炒/過)烏頭細切炒過為末以薑汁糊為丸毎服三十¶
　丸薑湯下大能刼痛　食積與死血成痛者梔子桃¶
　仁山查枳實吴茱茰並炒以生薑汁順流水煎湯調¶
　服¶
　一方加茴香附子¶
戴元禮曰木腎者心火下降則腎水不患乎不温真陽¶
<pb:KR3e0076_WYG_015-87a>¶
　下行則腎水不患乎不和安有所謂木强者哉夫惟¶
　嗜慾内戕腎家虚憊故隂陽不相交水火不相濟而¶
　沈寒痼冷凝滯脹大作痛頑痺結硬不可純用燥熱¶
　當温散温利以逐其邪邪氣内消榮衛流轉盎如寒¶
　谷春回蓋有不疾而速不行而至之妙矣¶
橘核散　單止痛此蓋濕熱因寒鬱而發用梔子仁以¶
　除濕熱用烏頭以散寒鬱况二藥皆下行之藥而烏¶
　頭又為梔子所引其行尤速不使胃中停留也¶
<pb:KR3e0076_WYG_015-87b>¶
　橘核　桃仁　梔子　川烏(炒/)吴茱茰　水煎服¶
又方刼痛　烏頭(細切/炒)梔子仁(炒等/分)為末或加或減白¶
　　湯丸服亦可¶
積疝方　山查(炒一/兩)茴香(炒/)柴胡(炒各/三錢)牡丹皮(一/錢)　酒¶
　　糊丸如梧子大鹽湯下六十丸¶
又方　治疝痛¶
　山查(炒四/兩)枳殻(炒/)茴香(炒/)山梔仁(炒各/二兩)牡丹皮　柴¶
　胡　桃仁(炒/)大茴(炒各/一兩)吳茱茰(五/錢)¶
<pb:KR3e0076_WYG_015-88a>¶
　　酒糊丸鹽酒吞下五十丸¶
又方　治疝痛¶
　蒼术(鹽炒/)香附(鹽/炒)黄栢(酒炒/為君)青皮　𤣥胡索　益智¶
　桃仁(為臣/)茴香(為佐/)大附子(鹽/炒)甘草(為/使)　水煎服一¶
　　痛過更不再作矣¶
一人有疝腹内有塊毎塊痛作疝痛止疝痛作塊痛止¶
　三稜　莪术(醋/煮)神麯(炒/)薑黄　南星(各一/兩)山查(二/兩)木¶
　香　沈香　香附(各三/錢)黄連(吴茱茰同炒去茱/茰用浄黄連五錢)桃仁¶
<pb:KR3e0076_WYG_015-88b>¶
　蘿葡子　山梔仁　枳核(炒各/五錢)　薑汁&KR1339;餅糊為丸¶
治小腸氣及木腎偏墜¶
　黒丑一斤用猪尿胞裝滿以線縫口好酒米醋各一¶
　碗于砂鍋内煮乾為度取出黒丑用青紅娘子各十¶
　九枚于鐵鍋内炒燥去青紅娘子將黒丑研取頭末¶
　四兩另入猪苓澤㵼細末各二兩醋糊為丸梧子大¶
　毎服三十丸空心鹽酒送下不可多服多服令人頭¶
　眩如頭眩可服黒錫丹¶
<pb:KR3e0076_WYG_015-89a>¶
元戎加味五苓散　治疝氣卒痛小便澀¶
　本方加川練子一分¶
局方三白散　治膀胱藴熱濕熱乗隂囊腫痛大小便¶
　不利　方見前隂門¶
復元通氣散¶
　舶上茴香　川山甲　蛤粉(炒各/二兩)陳皮　𤣥胡索¶
　黒丑(炒末/)甘草(炒各/一兩)木香(一兩/半)¶
　　為末每一大錢食前熱酒調服¶
<pb:KR3e0076_WYG_015-89b>¶
寶鑑控引睾丸　小腸病結上而不下痛引心臆¶
　茴香(炒/)川練子(炒/)食茱茰　陳皮　馬閵花(醋炒各/一兩)¶
　芫花(醋炒/五錢)　醋糊為丸梧子大毎十丸至二十丸空¶
　　心温酒下¶
三因大烏頭桂枝湯　治風寒疝氣腹中刺痛手足不¶
　仁身體拘急不得轉側或致隂縮¶
　大烏頭(五枚去皮尖/蜜煎過洗切)桂心　白芍(各三/錢)甘草(一/錢)　毎¶
　　服四錢薑棗煎服¶
<pb:KR3e0076_WYG_015-90a>¶
局方奪命丹　逺年近日小腸疝氣偏墜搐痛臍下撮¶
　痛悶亂外腎腫硬日漸滋長隂間濕痒搔成瘡　吳¶
　茱茰(浄一斤四兩用酒醋湯/童便各浸一宿焙乾)澤瀉(二/兩)　酒糊為丸梧¶
　　子大毎五十丸空心鹽湯下¶
葫蘆巴丸　小腸氣蟠腸氣奔豚疝氣偏墜隂腫小腹¶
　有形如卵上下来去痛不可忍或絞結繞臍攻刺嘔¶
　吐者　葫蘆巴(炒一/斤)巴㦸(炒六/兩)川練子(炒一斤/二兩)川烏¶
　(炮去皮/六兩)茴香(炒二/十兩)吳茱茰(湯洗七/次十兩)　酒糊為丸梧子¶
<pb:KR3e0076_WYG_015-90b>¶
　　大毎二十丸空心酒下¶
戴人禹功散¶
　黒丑(頭末/四兩)　茴香(炒一/兩)為末以生薑自然汁調一二¶
　　錢臨睡服或加白术一兩¶
茴香練實丸　治隂疝痛不可忍及小腸氣痛¶
　川練子(炒/)茴香(炒/)青皮　陳皮　芫花(醋炒/)山茱茰¶
　食茱茰　吴茱茰　馬閵花(各等/分)¶
　　醋糊丸梧子大温酒下三十丸¶
<pb:KR3e0076_WYG_015-91a>¶
天台烏藥散　治小腸疝氣牽引臍腹疼痛¶
　烏藥　木香　茴香(炒/)青皮　良薑(炒各/五錢)㯽榔(二/枚)川¶
　練子(十/枚)巴豆(七十/粒)¶
　　右先以巴豆微打破同川練麩皮炒黑去巴豆麩¶
　　皮不用外餘藥同為末毎用一錢酒調下甚者薑¶
　　湯下亦可¶
濟生葵子湯　膀胱實熱腹脹小便不通口舌乾燥¶
　赤茯苓　猪苓　葵子　枳實　瞿麥　車前子¶
<pb:KR3e0076_WYG_015-91b>¶
　木通　黄芩　滑石　甘草(等/分)¶
　　毎五錢入薑煎空心服¶
局方蟠葱散　治寒疝氣疝衝心疼痛¶
　𤣥胡索　蒼术　甘草(各半/斤)茯苓　蓬术　三稜¶
　青皮(各六/兩)丁皮　砂仁　㯽榔(各四/兩)桂　乾薑(各/兩)¶
　　毎服二錢入蓮鬚葱一莖水煎食前服¶
金櫃當歸生薑羊肉湯　寒疝腹中痛及脇痛裏急¶
　當歸(三/兩)　生薑(五/兩)　羊肉(一/斤)¶
<pb:KR3e0076_WYG_015-92a>¶
　　水八升煮三升温服七合日三服如寒多加生薑¶
　　嘔者加陳皮二兩白术一兩¶
蜘蛛散　治隂狐疝氣偏有大小時時上下¶
　蜘蛛(十四/枚&KR1582;)　肉桂(五錢一/云五分)¶
　　為末取八分米飲調服或蜜丸服亦可¶
　　(王海藏凡用以黑大者去頭足/研如膏入藥中乃效炒黑不妙)¶
東垣丁香練實丸　男子七疝痛不可忍婦人瘕聚帶¶
　下皆任脈所主隂經也乃腎肝受病故治法同　當¶
<pb:KR3e0076_WYG_015-92b>¶
　歸　附子(炮/)川練子　茴香(炒各/二兩)¶
　　好酒三升同煮盡為度焙乾作細末毎一兩入丁¶
　　香木香𤣥胡末各五錢全蝎十三枚後四味末入¶
　　在前藥末内和勻酒糊丸梧子大毎三十丸加至¶
　　百丸空心温酒下¶
熨法　鹽半斤炒極熱以舊綿包熨臍腹痛處¶
又方　葱白研碎一握置臍中上用熨斗熨之或以艾¶
　于上灸之尤妙¶
<pb:KR3e0076_WYG_015-93a>¶
海藻潰堅丸　治木腎如斗結硬如石¶
　海藻　昆布　川練肉　吴茱茰(湯泡各/一兩)木香　青¶
　皮　小茴　荔枝核(炒/)𤣥胡索(炒/)肉桂(各五/錢)海帶¶
　橘核(炒/)桃仁(麩炒去皮/尖各一兩)木通(七錢/)¶
　　酒糊為丸梧子大每六十丸空心鹽酒任下¶
㿗疝大如升斗者是也惟大不痛丹溪謂非痛斷房事¶
　厚味不可用藥惟促其夀若蒼术神麯白芷半夏山¶
　查枳實皆要藥人視其為淺鄙以啟慢心又不能斷¶
<pb:KR3e0076_WYG_015-93b>¶
　慾以愛䕶其根者非徒無益而又被其害者多矣且¶
　其藥宜隨時令寒温更按君臣佐使加減大抵㿗属¶
　濕多¶
　蒼术　神麯　白芷(散/水)　山查　川芎　枳實　南¶
　星　半夏　神麯糊為丸有熱加山梔一兩堅硬加¶
　　朴硝五錢秋冬加吴茱茰二錢半¶
又方　治㿗疝¶
　南星　山查　蒼术(各二/兩)白芷　半夏　枳核　神¶
<pb:KR3e0076_WYG_015-94a>¶
　麯(各一/兩)海藻　昆布(各五/錢)𤣥明粉　吴茱茰(各二/錢)¶
　　酒糊丸¶
治木腎不痛方　南星　半夏　黄栢(酒/洗)蒼术(鹽/炒)枳實¶
　山查　白芷　神麯(炒/)滑石(炒/)吴茱茰　昆布　酒¶
　　糊丸空心鹽湯下一方加枸杞子¶
治偏墜初生¶
　穿山甲　茴香　為末酒送下乾物壓之¶
潔古海蛤丸　治㿗疝從小便中利出惡物¶
<pb:KR3e0076_WYG_015-94b>¶
　海蛤(醋淬/三次)海金沙　膩粉　硼砂　川歸(各一/錢)海藻¶
　　粉霜(各五/分)水蛭(廿一/條炒)青黛　滑石　乳香(各一/錢)硃¶
　砂(二/錢)地龍(二十一條鹽/水洗去泥)¶
　　右用鹽煮麵糊為丸小豆大硃砂為衣每十丸燈¶
　　心湯空心服之小便下冷膿惡物乃效却以黄連¶
　　紫河車板藍根各二錢煎湯潄口以固牙一方去¶
　　板藍根加貫衆¶
王海藏地黄膏子　男子婦人臍下奔豚氣塊小腹疼¶
<pb:KR3e0076_WYG_015-95a>¶
　痛隂腫控睾而痛上衝心腹不可忍者¶
　血竭　沉香　木香　人參　廣茂(炮/)𤣥胡索　蛤¶
　蚧　川歸　川芎　續斷　白术　川練子(炒/)全蝎¶
　茴香(炒/)柴胡　没藥　吴茱茰¶
　　已上分兩隨症加減用之　氣多者加青皮血多¶
　　者加肉桂　為末地黄膏子為丸梧子大空心温¶
　　酒下二十丸日加一丸至三十丸¶
本事方念珠丸　膀胱疝氣外腎腫痛不可忍昔有人¶
<pb:KR3e0076_WYG_015-95b>¶
　貨此藥治疝如神一日貨數千丸一國醫多與金而¶
　得之用果良騐¶
　乳香　碙砂(飛各三/錢為末)黄蠟(一/兩)　熔化分作一百單八¶
　　丸以線穿之露一宿次日用蛤粉為衣旋取用乳¶
　　香湯送下¶
丹溪治鄭子敬酒後飲水及水菓腎偏大時作蛙聲或¶
　作痛炒枳實一兩鹽炒茴香炒梔子各三錢研煎湯¶
　送下保和丸　又一人膀胱氣下墜如蛙聲臭橘核¶
<pb:KR3e0076_WYG_015-96a>¶
　炒十枚桃仁二十枚蘿蔔汁下保和丸七十丸¶
一人年三十左腎核腫痛此飲食中濕墜下成熱以臭¶
　橘核五枚桃仁七枚細研順流水一盞煎沸湯熱下¶
　保和丸¶
丹溪治木腎以水晶蒲桃葉　野紫蘇葉　蒼耳葉濃¶
　煎湯薫洗¶
一方治水㿗偏大上下不定疼痛不止¶
　牡蠣不拘多少鹽泥固濟炭三斤煆令火盡冷取出¶
<pb:KR3e0076_WYG_015-96b>¶
　二兩加乾薑一兩焙為細末二味和勻以冷水調塗¶
　病處小便大利而愈¶
又方　𤣥胡索(鹽/炒)　全蝎　為末毎二錢温酒調下¶
雄礬散　治隂腫大如斗核痛¶
　雄黄(一/兩)白礬(二/兩)甘草(五/錢)水煎先薫後洗效¶
治偏墜　一人核腫痛甚二子不分大如升徧醫不效¶
　以此治除根松江甚神此方¶
　牡丹皮(二/兩)蒼术(米泔浸三日鹽/水拌炒六錢)荔枝核(炒一/兩)山查(一/兩)¶
<pb:KR3e0076_WYG_015-97a>¶
　(半/)橘核(炒七/錢)山梔仁(去皮以吴茱茰/湯炒三兩)¶
　　神麯糊丸梧子大空心白湯下五十丸¶
解鉗丸　治小腸氣及膀胱氣横絃䜿絃木腎偏墜下¶
　部諸疝氣痛¶
　木鱉子(二兩凈去油用木通二兩/切碎同炒焦黑色去木通)茴香(二兩用班猫/二十一枚去)¶
　(頭翅足同炒/香熟去班猫)黒丑(二兩用蘿蔔子二兩畧研/碎同炒香熟去蘿蔔子)半夏(二/兩)¶
　(用薜荔二兩向陽者剉/碎同炒黄色去薜荔)補骨脂(二兩用猪苓二兩/剉碎同炒去猪苓)酒¶
　　糊丸梧子大空心服三十丸炒薑鹽燈心酒下下¶
<pb:KR3e0076_WYG_015-97b>¶
　　午後臨睡各一服¶
五妙丸　治一切下部氣速效如神¶
　黒丑　補骨脂　川練肉(各一兩用地龍一兩/同三件炒去地龍)半夏¶
　(一兩用猪苓一兩/同炒去猪苓不用)茴香(一兩用班猫十四枚/同炒去班猫不用)丁香(二/分)¶
　(用土狗十枚/同炒去土狗)𤣥胡索(一兩/炒)¶
　　酒糊丸梧子大毎服十丸加至十五丸空心鹽酒¶
　　送下¶
乳薑湯　治寒疝氣上衝中脘築痛¶
<pb:KR3e0076_WYG_015-98a>¶
　乳香末(二/錢)生薑自然汁(二/錢)水一大盞同煎三五沸通¶
　　口服一服效¶
香术九　寒濕成疝腎腫疼痛¶
　蒼术(半斤米泔水浸一宿晒乾用生薑半斤/葱白四兩搗炒蒼术乾去葱薑不用)茴香(半/斤)¶
　(用生薑汁四兩浸一/二宿後用塩炒乾)吳茱茰(湯泡炒/四兩)¶
　　右為末搗葱白成膏為丸梧子大毎五十丸空心¶
　　温酒或鹽湯下¶
又方　治諸疝痛及心痛臨發時服¶
<pb:KR3e0076_WYG_015-98b>¶
　海石　香附　為末薑汁調下¶
一人患疝多服熱藥以致小便不通後用五苓散分三¶
　帖毎加連鬚葱一根麝香少許鹽五分煎服連進三¶
　服其夜下黒汁二升臍下遂寛續用碙砂丸數日全¶
　¶
　¶
　¶
　赤水元珠卷十五¶
