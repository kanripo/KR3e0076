# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.417038
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷六
<pb:KR3e0076_WYG_006-1a>¶
欽定四庫全書¶
　赤水元珠卷六¶
　　　　　　　　　　　　明　孫一奎　撰¶
　　吐酸門¶
　　　論吐酸屬熱¶
内經曰諸嘔吐酸皆屬於熱又云少陽之勝嘔酸夫酸¶
　者肝木之味也内火勝制金不能平木木自甚故為¶
　酸也如飲食熱則易於酸矣是以肝熱則口酸或言¶
<pb:KR3e0076_WYG_006-1b>¶
　為寒者但謂傷生冷硬物而喜噫醋吐酸故俗主於¶
　和脾胃豈知人之傷於寒也則為病熱葢寒傷皮毛¶
　則腠理閉宻陽氣怫鬱而為熱故傷寒熱在表以麻¶
　黄湯發散使腠理開通汗泄熱退而愈也凡内傷冷¶
　物者或積陰勝陽而為病寒或寒熱相搏而致腸胃¶
　陽氣怫鬱而為熱亦有内傷冷物而反病熱得汗泄¶
　身凉而愈也或微而止為中酸俗謂之醋心法宜温¶
　藥散之亦猶解表之義若久喜酸不已則不宜温之¶
<pb:KR3e0076_WYG_006-2a>¶
　宜以寒藥下之後以凉劑調之結散熱去則氣和也¶
　所以中酸不宜食粘滑油膩者謂能令氣鬱不通暢¶
　也宜糲食菜蔬使氣通利則酸自不作矣¶
　　　論雜病吐酸與病機外邪不同¶
發明云病機吐酸皆屬於熱此上焦受外來客邪也胃¶
　氣不受外邪故嘔仲景以生薑半夏治之以雜病論¶
　之嘔吐酸水者甚則酸水浸其心不任其苦其次則¶
　吐出酸水令上下牙酸澁不能相對以大辛熱藥療¶
<pb:KR3e0076_WYG_006-2b>¶
　之必減吐酸是吐出酸水也酸味者収氣也西方肺¶
　金旺也寒水乃金之子子能令母實故用大鹹熱之¶
　劑瀉其子以辛熱為之佐而瀉肺之實以病機作熱¶
　攻之誤矣蓋雜病醋心濁氣不降欲為中滿寒藥豈¶
　能治之乎¶
　　　辯素問東垣論酸不同¶
丹溪云或曰吐酸素問明以為熱東垣又言為寒何也¶
　予曰吐酸與吞酸不同吐酸是吐出酸水如醋平時¶
<pb:KR3e0076_WYG_006-3a>¶
　津液隨上升之氣鬱積而成鬱積之久濕中生熱故¶
　從火化遂作酸味非熱而何其有鬱積之久不能自¶
　湧而出伏於肺胃之間咯不得上嚥不得下肌表得¶
　風寒則内熱愈鬱而酸味刺心肌表温暖腠理開發¶
　或得香熱湯丸津液得行亦可暫解非寒而何素問¶
　言熱者言其本也東垣言寒者言其末也但東垣不¶
　言外得風寒而作収氣立說欲瀉金之實又謂寒藥¶
　不可治酸而用安胃湯加減二陳湯俱犯丁香且無¶
<pb:KR3e0076_WYG_006-3b>¶
　治鬱結濕熱之法為未合經意予常治吞酸用黄連¶
　茱萸各炒隨時令迭其佐使蒼朮茯苓為輔佐湯浸¶
　炊餅為小丸吞之仍教糲食蔬菜自養則病易安¶
劉宗厚曰謹按吐酸一證以病機言之則屬於熱以臟¶
　腑論之則脾胃受病以内邪言之則痰飲宿食之所¶
　為故治法熱者寒之脾惡濕以苦燥之有痰飲者清¶
　之分利之有宿食者消之導之驅逐之局方不察斯¶
　故以噫醋吞酸醋心吐酸水之證並入於氣門中率¶
<pb:KR3e0076_WYG_006-4a>¶
　用温熱之藥豈吐酸專主於寒而無他證也故此一¶
　門以叙河間東垣丹溪之論其病源治法無餘藴矣¶
　　　停飲門¶
許學士云余苦有二疾一下血一膈中停飲下血有時¶
　而止停飲則無時始因年少時夜坐作文左向伏几¶
　案是以飲食多墜左邊半夜以後稍困乏必飲酒二¶
　三盞仍向左邊側睡壯盛時殊不覺病三五年後覺¶
　酒止從左邊下漉漉有聲脇痛飲食減十数日必嘔¶
<pb:KR3e0076_WYG_006-4b>¶
　數升酸水暑月止是右體有汗漐漐常潤左邊痛處¶
　絶燥遍訪名醫及海上方服之少驗間或中病止得¶
　月餘復作其補如天雄附子&KR0552;石其利如牽牛甘遂¶
　大㦸備嘗之矣予揣度之已成癖囊如潦水之有科¶
　臼不盈不行必盈科而行也清者可行濁者依前停¶
　蓄葢下無路以出之也是以積之五七日必嘔而出¶
　稍寛數日復作脾土惡濕而水則流濕莫若燥脾以¶
　勝濕崇土以填科臼則疾當去矣於是悉屏諸藥止¶
<pb:KR3e0076_WYG_006-5a>¶
　服蒼朮三月而除自此後不復發嘔胸膈寛飲啖如¶
　故暑月汗周體而身涼飲亦從中下前此飲漬其肝¶
　目亦多昏眩其後燈下能書細字皆蒼术之力也故¶
　名其方曰神朮丸其蒼朮一觔去皮切末用之白芝¶
　蔴半兩水二盞研濾取汁大棗十五枚煮爛去皮核¶
　研以蔴汁成稀膏和入搜臼杵熟丸如梧子大每日¶
　空心白湯吞五七十丸一日服二三次忌桃李雀鴿¶
　初服時膈間必微燥且以蒼朮製之覺燥甚再進山¶
<pb:KR3e0076_WYG_006-5b>¶
　梔子散一服久之自不燥也予服半年以後止用燥¶
　烈味極辛者削去皮不浸極有力亦自然不燥山梔¶
　散用山梔一味乾之為末沸湯㸃服故知久坐不可¶
　伏向一邊時宜運動亦調息之法¶
脉經云胃脉虚主胃中冷苦吞酸頭痛寸口脉遲上焦¶
　有寒心痛喉酸吐酸水宜服附子湯生薑湯茱萸丸¶
　關脉沈心下有冷氣痞滿吞酸　據此亦有胃冷吞¶
　酸者¶
<pb:KR3e0076_WYG_006-6a>¶
張子和治張風村一田叟嘔酸水十餘年乃留飲証也¶
　醫皆以燥劑治之不效更以艾火燔針刺之中脘臍¶
　胻瘡未嘗合予以苦劑越之出其涎如膠者二三升¶
　談笑而愈¶
噫腐噯酸或每晨吐酸水數口或膈間常如酸蜇皆飲¶
　食傷胃所致平胃散加神麴麥芽茯苓半夏¶
口吐清水乃胃中濕熱所為宜平胃㪚加白术茯苓滑¶
　石半夏不宜純用凉藥亦有胃寒而然者理中湯主¶
<pb:KR3e0076_WYG_006-6b>¶
　之　食鬱有痰二陳加南星黄芩香附之類治酸必¶
　用吳茱萸者乃順其性而折之¶
戴元禮云濕熱在胃口上飲食入胃被温熱鬱遏其食¶
　不得傳化故作酸也如糓肉在器則易酸也¶
　　　治寒酸温胃之劑¶
東垣藿香安胃㪚　治脾胃虚弱不進飲食嘔吐不待¶
　腐熟¶
　藿香　丁香　人參(各二/錢半)陳皮(五/錢)¶
<pb:KR3e0076_WYG_006-7a>¶
　　右為末每服二錢生薑湯下¶
加減二陳湯　治痰飲為患嘔吐頭眩心悸或因食生¶
　冷脾胃不和¶
　丁香(一/兩)半夏　陳皮(各五/兩)茯苓(三/兩)甘草(兩/半)¶
　　每服五六錢入生薑煎服¶
三因麴朮丸　治中脘宿食留飲酸蜇心痛口吐清水¶
　神麴(炒三/兩)蒼朮(米泔浸三宿洗淨/晒乾炒一兩五錢)陳皮(一/兩)一方有砂¶
　仁(一/兩)¶
<pb:KR3e0076_WYG_006-7b>¶
　　右為末生薑汁打神麴糊為丸薑湯下¶
加味平胃散　治吞酸食鬱所致¶
　平胃散加炒神麴麥芽薑棗煎服¶
治吞酸因傷冷物所致　治食後吐酸水同¶
　乾薑(炒二/兩)吳茱萸(炒二/兩)¶
　　為末酒服方寸匕一日二服¶
治噫酢咽方¶
　吳茱萸(半/斤)生薑(三/兩)人參(二/兩)棗(十二/枚)¶
<pb:KR3e0076_WYG_006-8a>¶
　　水六升煮二升分三次食前服¶
治吐酸清水方¶
　蒼术(陳壁/土炒)白朮　茯苓　滑石　陳皮(各等/分)¶
　　水煎服¶
聖惠方乾薑丸　治酒癖停飲吐酸水¶
　乾薑　葛根　枳殻　橘紅　前胡(各五/錢)白朮　半¶
　夏麴(各一/兩)吳茱萸　甘草(各二/錢半)¶
　　右為末煉蜜丸桐子大每五十丸米飲下¶
<pb:KR3e0076_WYG_006-8b>¶
三生丸　治中風痰涎眩瞑嘔吐酸水頭疼惡心¶
　半夏(二/兩)南星　白附子(各一/兩)¶
　　右並生為末滴水丸梧子大以生麪裹為衣陰乾¶
　　每服十丸至二十丸生薑湯下¶
　　　治熱之劑¶
丹溪方　一方加炒山梔仁三錢¶
　吳茱萸(去枝梗/炒乾)陳皮　黄苓(陳土炒/各五錢)黄連(陳土炒/一兩)蒼¶
　朮(七錢/半)　一方有桔梗茯苓(各一/兩)¶
<pb:KR3e0076_WYG_006-9a>¶
　　右末神麴糊丸菉豆大每服一錢半白湯下¶
黄連清化丸¶
　黄連(一/兩)吳茱萸(一/錢)桃仁(二十/四枚)陳皮(五/錢)半夏(一兩/半)¶
　　右為末神麴糊丸菉豆大每服百丸薑湯下¶
參茱丸　治濕而帶氣者濕熱甚者用之為向導上可¶
　治吞酸下可治自痢¶
　六一㪚(一/料)吳茱茰(一兩/製)¶
　　為末飯丸¶
<pb:KR3e0076_WYG_006-9b>¶
丹溪又云噫氣吞酸此係食鬱有熱火氣沖上黄芩為¶
　君南星半夏陳皮為佐熱加青黛¶
　　　解表之劑¶
丹溪治一人因外感凉氣與宿食相搏心下酸戚嘔清¶
　水後有紅¶
　青皮　枳殻　紫蘇　木通　甘草(各三/錢)黄芩　桔¶
　梗(各一/錢半)人參(二/錢)麻黄(五/分)¶
　　加薑水煎服¶
<pb:KR3e0076_WYG_006-10a>¶
　　　寛中攻下之劑¶
透膈湯　治脾胃不和中脘氣滯胸膈滿悶噎塞不通¶
　噫氣吞酸脇肋刺脹嘔逆痰涎飲食不下¶
　木香　砂仁　檳榔　枳殻　厚樸　白荳仁　半¶
　夏　青皮　陳皮　甘草　大黄　朴硝¶
　　各等分每服一兩生薑三片棗一枚煎至一盞熱¶
　　服¶
　　痰飲(膠固稠粘者痰也/清而稀薄者飲也)¶
<pb:KR3e0076_WYG_006-10b>¶
痰飲為病所感不同有因氣脉鬱塞而得之者有因脾¶
　胃虚弱不能運行水穀而得之者有因痛飲飽食停¶
　滯胃中而得之者有因風寒暑濕之氣入脾相搏而¶
　成之者有因七情失節藏氣不行鬱而成之者所感¶
　不同病變甚多或為喘為欬為嘔為泄眩暈嘈煩悸¶
　忪隕穫寒熱疼痛腫滿攣癖癃閉痞膈如風如癲皆¶
　痰飲之所致也飲有六曰懸飲溢飲支飲痰飲留飲¶
　伏飲懸飲者飲水流於脇咳嗽引痛溢飲者飲水流¶
<pb:KR3e0076_WYG_006-11a>¶
　於四肢當汗不汗身體疼重支飲欬逆倚息短氣不¶
　得臥其形如腫痰飲者其人素盛今瘦腸間漉漉有¶
　聲留飲者其人背寒如手大或短氣而渴四肢歴節¶
　痛脇下痛引缺盆咳嗽則轉甚伏飲者膈滿喘欬嘔¶
　吐發則寒熱腰背痛目疾出其人振振惡寒身瞤惕¶
東垣謂痰飲皆濕熱相乗如濕在心經為熱痰結而為¶
　膠其色紅濕在肝經為風痰其色青如沬濕在脾經¶
　為濕痰濕久為熱其色黄濕在肺經為氣痰其色白¶
<pb:KR3e0076_WYG_006-11b>¶
　咯出如米粒濕在腎經為寒痰其色如唾¶
王隠君云痰清白者為寒黄濁者為熱熱鬱之甚或至¶
　帶血血敗則黒口吐白血者不治白血者桃花色也¶
子和云入肺則多嗽入大腸則為泄入腎則為湧水水¶
　在上則面浮在下則胕腫在中則為痞膈痰逆¶
人之停飲留於胃脘皆由胃氣虚弱飲水飲酒不能傳¶
　化結為痰飲行疾而漉漉有聲者自有癖&KR0504;在胃内¶
　飲水則滲入停蓄於其間其狀若胞&KR0504;不可速去然¶
<pb:KR3e0076_WYG_006-12a>¶
　亦不能為速害若見變証百端在上焦須以瓜蒂散¶
　吐之在胃脘宜十棗湯下之然後以温藥温胃氣丁¶
　香茯苓半夏以蕩散水飲仍宜丁香半夏湯以拔其¶
　根¶
熱痰則多煩熱風痰多成癱瘓竒症冷痰多成骨痺濕¶
　痰多成倦怠軟弱驚痰多成心痛癲疾飲痰多脇痛¶
　臂痛食積痰多成癖塊痞滿¶
或心下如停冰雪心氣冷痛或脊上每日一條如線之¶
<pb:KR3e0076_WYG_006-12b>¶
　冷起或渾身習習如蟲行或胸腹間如有二氣之交¶
　紐又或如烟火上衝頭目烘熱或風毒脚氣或嘔冷¶
　涎綠水黒汁甚為勞瘵肺癰膓毒種種不一皆痰飲¶
　之所為也¶
嚴氏云人之氣道貴乎順順則津液流通决無痰飲之¶
　患自潤下從小便中出矣又有病人元有痰積其氣¶
　因痰而結滯者則又必先逐去痰結滯氣自行豈可¶
　執一¶
<pb:KR3e0076_WYG_006-13a>¶
王隠君云津液既凝為痰不復周潤三焦故口燥咽乾¶
　大便秘面如枯骨毛髪焦槁婦人則因此月水不通¶
　若能逐去敗痰自然服藥有效¶
脾土上應於天亦屬濕化所以水糓津液不行即停聚¶
　而為痰飲夫人之病痰火者十居八九老人不宜速¶
　降其火虚人不宜盡去其痰攻之太甚則病轉劇而¶
　致危殆須以固元氣為本¶
有病喜吐痰唾服八味丸而見效者叔和云腎寒多唾¶
<pb:KR3e0076_WYG_006-13b>¶
　蓋腎為水之官腎能攝水腎氣温和則水液潤下腎¶
　氣虚寒則邪水溢上故用八味丸以温利之¶
活人書云中脘有痰亦令人憎寒發熱惡風自汗胸膈¶
　痞滿有類傷寒但頭不痛項不强為異¶
丹溪云風痰多見竒症　凡風痰病必用風痰藥白附¶
　子天麻雄黄牛黄僵蠶皂角之類　濕痰多見倦怠¶
　軟弱　濕痰宜用蒼白二术又用油炒半夏　熱痰¶
　多挾風外症為多用青黛黄連天花粉大快膈上熱¶
<pb:KR3e0076_WYG_006-14a>¶
　痰　痰因火盛逆上者治火為先白术黄芩石膏之¶
　類中氣不足加參朮　食積痰神麴麥蘖山查欲吐¶
　食積痰用蘿蔔子油炒為末漿水調下探而吐之¶
　食積痰必用攻若氣虚者用補氣藥送　老痰海石¶
　半夏瓜蔞香附五棓子佐他藥大治頑痰　鬱痰僵¶
　蠶杏仁瓜蔞訶子貝母五棓子　痰而脾虚者清中¶
　氣二陳湯加白朮之類兼用升提藥　内傷挾痰必¶
　用參朮蓍之類多用薑汁傳送或加半夏之類虚甚¶
<pb:KR3e0076_WYG_006-14b>¶
　加竹瀝　眩暈嘈雜乃火動其痰用二陳湯加梔子¶
　芩連之類　噫氣吞酸此係食鬱有熱火氣上動以¶
　黄芩為君南星半夏橘紅為臣熱多加青黛喉中如¶
　有物咯不出咽不下此老痰也重者吐之用瓜蒂散¶
　氣實用荆瀝(仲景用半朴茯/薑治之神驗)痰結核在咽喉中燥不¶
　能出入化痰藥内加鹹藥軟堅之味瓜蔞仁杏仁海¶
　石桔梗連翹少佐以風化硝薑蜜丸噙化　凡人身¶
　上中下有塊是痰問其平日好食何物吐下後方用¶
<pb:KR3e0076_WYG_006-15a>¶
　藥　痰之為物隨氣升降無處不到　痰在腸胃間¶
　可下而愈痰在經絡中非吐不可出吐中就有發散¶
　意痰在膈上必用吐之瀉亦不出　痰膠固及脉浮¶
　者俱用吐法　痰在脇下非白芥子不能逹　痰在¶
　皮裏膜外用薑汁竹瀝導之　痰在四肢非竹瀝不能¶
　開　二陳湯善治一身之痰如在下加下引藥在上¶
　加上引藥　潤下丸降痰最妙　青礞石丸重在風¶
　化硝　小胃丹能逐貫胃痰積然不宜多服　蒼朮¶
<pb:KR3e0076_WYG_006-15b>¶
　治痰飲成窠&KR0504;者極效　海粉能治熱痰降濕痰軟¶
　結痰消頑痰最效可入丸子不可入煎藥　枳實㵼¶
　痰能衝牆壁　竹瀝能治膈間有痰或癲狂或健㤀¶
　或風痰最效又能養血　荆瀝治痰稍重用此二味¶
　效速且穏當二瀝治痰結在皮裏膜外及經絡必佐¶
　以薑汁　韮汁治血滯不行中焦有飲取自然汁冷¶
　飲三四盞以寛胸中煩躁不寧後自愈　氣實熱痰¶
　吐難得出或成塊或吐咯不出及兼氣鬱者難治¶
<pb:KR3e0076_WYG_006-16a>¶
　中焦有痰胃氣亦賴所養卒不便虚若攻之盡則虚矣¶
　　凡治痰用利藥過多致脾氣下虚則痰反易生而¶
　多矣¶
丹溪云痰之為病方論少有細述者近惟三因略言亦¶
　無加減法夫痰之源不一有因痰而生熱者有因熱¶
　而生痰者有因氣而生者有因風而生者有因驚而¶
　生者有積飲而生者有多食而成者有因暑而生者¶
　有傷冷物而成者有脾虚而成者有飲酒而成者其¶
<pb:KR3e0076_WYG_006-16b>¶
　為病也驚痰則成心包痛顛疾熱痰則煩躁頭風爛¶
　眼燥結怔忡懊憹驚眩風痰成癱瘓大風眩暈暗風¶
　悶亂飲痰成脇痛四肢不舉每日嘔吐食痰成瘧痢¶
　口出臭氣冷痰骨痺四肢不舉氣刺痛酒痰飲酒不¶
　消但得酒次日又吐脾虚生痰食不美反胃嘔吐氣¶
　痰攻注走刺不定婦人於驚痰最多葢因産内交接¶
　月事方行其驚因虚而入結成塊者為驚痰必有一¶
　塊在腹發則如身孕轉動跳躍痛不可忍凡人手臂¶
<pb:KR3e0076_WYG_006-17a>¶
　或動不得或骨節遍身痛坐臥不能此痰入骨也¶
　有人脚氣久不治骨節痛與脚氣藥不效此痰病也¶
　　凡傷寒病後嘔吐藥不得入亦因初病膈中有涎¶
　痰也或因下之太早而遂議其非痰未為確論　傷¶
　寒發黄亦是痰病葢因熱搏而成凡大便秘者亦是¶
　痰結¶
左右關脉滑大者膈中有痰也可吐之怕吐者消息下¶
　之凡人每日背上一條如線而寒起者宜吐下之凡¶
<pb:KR3e0076_WYG_006-17b>¶
　病百藥不效其關上脉伏而大者痰也用妙應丸加¶
　減法(方見走注疼/痛即控涎丹)¶
洞虚子論痰之為病成偏頭風成雷頭風成太陽頭痛¶
　眩運如坐舟車精神恍惚或口眼瞤動或睂稜耳輪¶
　俱癢或頷腮四肢逰風腫硬似疼非疼或渾身燥癢¶
　搔之則隠疹隨生皮毛烘熱色如錦斑或齒頰似癢¶
　似痛而疼無定所滿口牙浮痛癢不一或噯氣吞酸¶
　鼻聞焦臭喉間荳腥氣心煩鼻塞咽嗌不利咯之不¶
<pb:KR3e0076_WYG_006-18a>¶
　出咽之不下或因噴&KR0329;而出或因舉動而唾其痰如¶
　墨又如破絮或如桃膠或如蜆肉或心下如停水鐡¶
　閉滯妨悶噯&KR0329;連聲狀如膈氣或寢夢刑戮刀兵劒¶
　㦸或夢入人家四壁圍繞暫得一竇百計得出則不¶
　知何所或夢在燒人地上四面烟火枯骨焦氣撲鼻¶
　無路可出或不因觸發忿怒悲啼雨淚而寤或時郊¶
　行忽見天邊兩月交輝或見金光數道回頭無有或¶
　足膝酸軟或骨節腰腎疼痛呼吸難任或四肢肌骨¶
<pb:KR3e0076_WYG_006-18b>¶
　間痛如撃戮乍起乍止並無常所或不時手痺麻痛¶
　狀如風濕或臥如芒刺不安或如毛蟲所螫或四肢¶
　不舉或手足重滯或眼如薑蜇膠粘癢澁開闔甚難¶
　或陰晴交變之時胸痞氣結或齒癢咽痛口糜舌爛¶
　及其奮然而發則噴&KR0329;連聲初則涕唾稠粘次則清¶
　水如注或眼前黒暗腦後風聲耳内蟬鳴眼瞤肉惕¶
　惟洞虚子備此疾苦述甚詳悉乃能治療病勢之來¶
　則胸腹間如有二氣交紐噎塞煩鬱有如烟火上衝¶
<pb:KR3e0076_WYG_006-19a>¶
　頭面烘熱眼花耳鳴涎痰涕淚並從肺胃間湧起凜¶
　然毛竪噴&KR0329;千百然後徧身煩躁則去衣凍體稍止¶
　片時或春秋乍凉之時多加衣衾亦得暫緩或頓飲¶
　氷水而定或痛飲一醉而終不能逐去病根乃得神¶
　秘沈香丸方屢獲大效愈人數萬但不欲輕傳匪人¶
　故以隠語括之詩曰甑裏翻身甲帶金于今頭戴草¶
　堂深相逢二八求斤正硝煅青礞倍若沈十七兩中¶
　零半兩水丸梧子意須斟驅除怪病安心志水瀉雙¶
<pb:KR3e0076_WYG_006-19b>¶
　身却不任¶
　大黄(蒸八/兩)黄芩(八/兩)青礞石(一兩硝煅/如金色)沈香(半/兩)¶
　　右為末水丸如梧子大白湯食後空心服¶
　　　治飲之劑¶
心下有痰飲胸脇支滿目眩苓桂朮甘草湯主之¶
　茯苓(四/錢)桂枝　白术(各三/錢)甘草(二/錢)¶
　　水煎服　小便自利短氣有微飲當從小便去之¶
　　亦前湯主之¶
<pb:KR3e0076_WYG_006-20a>¶
病者脉伏其人欲自利利反快雖利心下續堅滿此為¶
　留飲欲去故也甘草半夏湯主之¶
　甘遂(去心麵裹煮令透/晒乾大者三枚)半夏(十二/枚製)芍藥(五/枚)甘草(如指/大一)¶
　(枚/炙)¶
　　以水二升煮去半升去柤以蜜半升和藥汁煎取¶
　　八合頓服之¶
懸飲十棗湯主之¶
　芫花(洗淨醋拌經宿/炒令黒勿焦)甘遂(同前製/去心)大㦸(去皮長流水/煮一時洗淨)¶
<pb:KR3e0076_WYG_006-20b>¶
　(晒乾各等/分為末)¶
　　以水一升五合先煮肥大棗十枚取八合去渣納¶
　　藥末强盛人五分平旦服之不下更加五分下後¶
　　以糜粥調之¶
溢飲者當發其汗大小青龍湯主之¶
大青龍湯¶
　麻黄(去節/六錢)桂枝(去皮/二錢)甘草(炙二/錢)杏仁(四枚去/皮尖)石膏(二/錢)¶
　(研/碎)生薑(二/錢)¶
<pb:KR3e0076_WYG_006-21a>¶
　　大棗二枚水三碗半煎去渣温服取微汗汗多者¶
　　温粉撲之¶
小青龍湯¶
　麻黄(去節/三錢)五味子　半夏(各二/錢)乾薑　甘草(炙/)細辛¶
　桂枝(去皮各/三錢)¶
　　水七碗煮麻黄至六碗去沫内諸藥煮取二碗¶
膈間支飲其人喘滿心下痞堅面色黧黒其脉沈緊得¶
　之數十日醫吐下之不愈木防己湯主之虚者即愈¶
<pb:KR3e0076_WYG_006-21b>¶
　實者三日復發復愈不愈者宜防己湯去石膏加茯¶
　苓芒硝湯主之微利則愈¶
　木防己　石膏(各三/錢)桂枝(二/錢)人參(四/錢)¶
　　水三碗煎一碗温服　加茯苓(四/錢)芒硝(三/錢)　去石¶
　　膏名防己苓硝湯¶
心下有支飲其人苦冒眩澤瀉湯主之¶
　澤瀉(五/錢)白朮(二/錢)¶
　　水碗半煎一碗温再服¶
<pb:KR3e0076_WYG_006-22a>¶
支飲胸滿者厚朴大黄湯主之¶
　厚朴(三/錢)大黄(六/錢)枳實(五/分)¶
　　水煎温服¶
支飲不得息葶藶大棗瀉肺湯主之¶
　葶藶(炒令黄色搗/丸如彈丸大)大棗(十二/枚)¶
　　先以水三升煮棗至二升去棗内葶藶煮取一升¶
　　頓服¶
嘔家本渇渇者為欲解今反不渇心下有支飲故也小¶
<pb:KR3e0076_WYG_006-22b>¶
　半夏湯主之　方在嘔吐門¶
腹滿口乾舌燥此腸間有水氣巳椒藶黄丸主之¶
　防己　椒目　葶藶(炒/)大黄(各一/兩)¶
　　右為末蜜丸如梧子大先服一丸日三服稍增口¶
　　中有津液渴者加芒硝五錢¶
卒嘔吐心下痞膈間有水眩悸者半夏加茯苓湯主之¶
　　方見嘔吐門¶
假令瘦人臍下悸吐涎沫而顛眩此水也五苓散主之¶
<pb:KR3e0076_WYG_006-23a>¶
　白朮　茯苓　猪苓(各三/錢)澤瀉(一/錢)桂(二/錢)¶
　　右為末白飲服方寸匕日三服飲暖水汗出愈¶
水氣去後心胸間虚氣滿不能食茯苓飲消痰氣能令¶
　食¶
　茯苓　人參　白朮(各三/錢)陳皮(二錢/半)枳實　生薑(各/四)¶
　(錢/)¶
　　水煎連進三服每一服後如人行八九里復進¶
欬逆倚息不得臥小青龍湯主之青龍湯服後多唾口¶
<pb:KR3e0076_WYG_006-23b>¶
　燥寸脉沈尺脉微手足厥逆氣從小腹上衝胸咽手¶
　足痺其面翕然如醉狀因復下流陰股小便難時復¶
　冒者與茯苓五味甘草湯主之¶
　茯苓　桂枝(各四/錢)甘草(炙三/錢)五味子(五/錢)¶
　　作三服¶
衝氣即降而反更欬胸滿者苓甘五味薑辛湯主之¶
　茯苓(四/錢)五味子(五/錢)甘草　乾薑(各三/錢)細辛(三/錢)¶
　　水三鍾煎一鍾日三服¶
<pb:KR3e0076_WYG_006-24a>¶
欬滿即止而更復渴衝氣復發者以細辛乾薑為熱藥¶
　也服之當遂渴而渴反止者為支飲也支飲者法當¶
　冒冒者必嘔嘔者復納半夏以去其水芩甘五味薑¶
　辛夏湯主之¶
　茯苓　五味子　半夏(各四/錢)甘草　細辛　乾薑(各/二)¶
　(錢/)¶
　　水煎日三服¶
水去嘔止其人形腫者加杏仁主之其症應納麻黄以¶
<pb:KR3e0076_WYG_006-24b>¶
　其人遂痺故不納之若逆而納之者必厥所以然者¶
　以其血虚麻黄發其陽故也¶
若面熱如醉此為胃熱上衝薫其面前方加大黄三錢¶
　以利之先渴後嘔為水停心下此屬飲家小半夏茯¶
　苓湯主之¶
　半夏(三/錢)茯苓(一錢/半)生薑(十/片)¶
　　水煎服¶
五飲湯治五飲最效¶
<pb:KR3e0076_WYG_006-25a>¶
　旋覆花　人參　橘紅　枳實　白朮　茯苓　厚¶
　朴(製/)半夏(製/)澤瀉　猪苓　前胡　桂心　白芍藥¶
　甘草(炙各/等分)¶
　　每兩分二服薑十片水二盞煎去渣温服無時忌¶
　　肉食生冷等物因酒成飲加葛花砂仁¶
治心腹中脘痰水冷氣心下汪洋嘈雜腸鳴多唾口中¶
　清水自出脇肋急脹痛不欲食此胃氣虚冷所致其¶
　脉沈弦細遲旋覆花湯¶
<pb:KR3e0076_WYG_006-25b>¶
　細辛　陳皮　桂心　人參　甘草　桔梗　芍藥¶
　半夏　旋覆花(各半/兩)赤茯苓¶
　　每服四錢薑七片煎去渣温服¶
木香半夏丸　治痰涎上湧心胸不利常服消痰寛膈¶
　半夏(一/兩)木香(七/錢)陳皮　茯苓　薑屑　人參　白附¶
　子　草䓻(各五/錢)¶
　　右為末麵糊丸食後生薑湯下五十丸¶
降痰丸　治三焦氣澁下痰飲消食利膈痞滿欬唾稠¶
<pb:KR3e0076_WYG_006-26a>¶
　粘面熱目赤支體倦怠不思飲食常服升降滯氣消¶
　化痰涎¶
　木香　檳榔　青皮　陳皮　枳殻(麩/炒)大黄　半夏¶
　(湯/泡)京三稜　黒牽牛(各一/兩)¶
　　右為末麵糊丸食後薑湯下¶
　　　吐劑¶
治哮嗽妙方¶
　砒霜　麵　海螵蛸(各一/錢)¶
<pb:KR3e0076_WYG_006-26b>¶
　　為末水調作餅子慢火炙黄再研令細每服一字¶
　　用井花水作一呷服良久吐出為度小兒減半¶
　　忌食熱物　凡吐寒痰藜蘆瓜蒂吐不透者用附¶
　　子尖妙¶
瓜蒂散¶
　赤小豆　瓜蒂(炒等/分)¶
　　右末香豉一合水二盞煮作稀粥去渣取三之一¶
　　和末一錢頓服之不吐少加得快吐乃止¶
<pb:KR3e0076_WYG_006-27a>¶
三聖散¶
　防風　瓜蒂(各三/兩)藜蘆(去苖及心或/一兩或半兩)¶
　　右為各粗末每服約半兩以韲汁三碗先用二碗¶
　　煎三五沸去韲汁次入一碗煎至三沸却將原二¶
　　盞同一處煎二沸去渣放温徐徐服之不必盡劑¶
　　以吐為度¶
稀涎散¶
　猪牙皂角(不蛀者去皮弦/一兩炙用之)綠礬(半/兩)藜蘆(半/兩)白&KR0552;(一/兩)¶
<pb:KR3e0076_WYG_006-27b>¶
　　右為末每服一錢温水下¶
　　　治濕和中之劑¶
枳朮湯¶
　枳實(半/兩)白朮(二/兩)¶
　　水煎作三服¶
桔梗半夏湯¶
　桔梗　半夏　陳皮　生薑¶
　　水煎服¶
<pb:KR3e0076_WYG_006-28a>¶
導痰湯　治一切痰涎壅盛胞膈留飲痞塞不通二陳¶
　湯加枳實南星改白茯用赤茯苓¶
　此方加桔梗一兩木香一兩沈香半兩名二香導痰¶
　湯又方無二香加人參瓜蔞仁¶
神术丸　治痰飲　方在吐酸停飲門¶
茯苓澤瀉湯¶
小半夏加茯苓湯(並見/前)¶
　　　治風痰之劑¶
<pb:KR3e0076_WYG_006-28b>¶
玉壺丸　治痰飲　方在頭痛門¶
水煮金花丸　治風痰頭眩嘔吐咳嗽¶
　南星　半夏(各一兩/生用)寒水石(二/兩)白麵(三/兩)天麻(五/錢)雄黄¶
　(一/錢)¶
　　滴水丸菉豆大每服五七十丸日乾煎漿水沸下¶
　　藥煮浮為度漉出淡漿水浸另用薑湯下通聖加¶
　　半夏亦可服¶
　　　熱痰之劑¶
<pb:KR3e0076_WYG_006-29a>¶
小陷胸湯¶
　半夏　黄連　瓜蔞仁¶
　　水煎服¶
半夏丸¶
　瓜蔞仁　半夏(製各/一兩)¶
　　薑汁打糊丸¶
小黄丸¶
　人參　黄芩　南星　半夏　生薑¶
<pb:KR3e0076_WYG_006-29b>¶
　　薑汁糊丸¶
　　　寒痰之劑¶
消飲丸　兼治宿酒停飲胸滿嘔逆目視&KR0835;&KR0835;腹中水¶
　聲痛不思飲食¶
　白朮(五/兩)茯苓(二/兩)枳實(七/錢)乾薑(一/兩)¶
　　右煉蜜丸菉豆大每服温水下三十丸¶
化痰丸¶
　半夏(三/兩)陳皮　乾薑　白朮(各一/兩)¶
<pb:KR3e0076_WYG_006-30a>¶
　　薑汁糊丸薑湯下二十丸¶
温中化痰丸¶
　青皮　陳皮　乾薑　良薑¶
倍朮丸　治五飲¶
　乾薑　肉桂(各半/斤)白朮(一/斤)¶
　　為末蜜丸小荳大每服二三十丸米飲下¶
丁香半夏丸¶
　檳榔(一兩/半)丁香　半夏(各一/兩)細辛　乾薑　人參(各/半)¶
<pb:KR3e0076_WYG_006-30b>¶
　(兩/)¶
　　薑汁糊丸每服三十丸薑湯下¶
薑桂丸¶
　南星　半夏　官桂(各一/兩)¶
　　糊丸菉豆大薑湯下五七十丸¶
　　　理氣之劑¶
四七湯　治同六合¶
　半夏(五/兩)茯苓(四/兩)蘇葉　厚朴(各三/兩)¶
<pb:KR3e0076_WYG_006-31a>¶
　　薑棗煎¶
三仙丸¶
　南星　半夏(各五/兩)香附(四/兩)¶
　　糊丸薑湯下四十丸¶
蘇子降氣湯¶
　前胡　厚朴　陳皮　甘草　川歸　桂(各二/兩)蘇子¶
　半夏(各五/兩)¶
　　薑棗煎¶
<pb:KR3e0076_WYG_006-31b>¶
六合湯　治七情氣鬱結成痰涎狀如破絮或如梅核¶
　咯不出嚥不下嘔逆惡心¶
　陳皮　半夏　茯苓　厚朴　香附　紫蘇莖¶
　　等分每服四錢生薑三片水煎服¶
加味化痰丸¶
　人參　白朮　半夏(製/)茯苓　桔梗(各一/兩)枳實　香¶
　附　前胡　甘草(半/兩)¶
　　右為細末用半夏末薑汁糊丸每服五十丸白薑¶
<pb:KR3e0076_WYG_006-32a>¶
　　湯下¶
二生湯　治胃冷有痰¶
　附子(生去/皮臍)半夏(生各/等分)¶
　　每服四錢水二盞生薑十片煎至七分温服加木¶
　　香少許尤佳¶
水玉湯　治睂稜骨痛不可忍此痰厥也¶
　半夏(製/)¶
　　每服三錢薑十片煎八分食後温服　又宜服温¶
<pb:KR3e0076_WYG_006-32b>¶
　　膽湯¶
仲景茯苓飲　治胸停水飲吐水氣滿不飲食¶
　白朮　茯苓(各一/兩)人參(七錢/半)陳皮　枳實(各五/錢)¶
　　每服水二鍾生薑一錢煎七分服¶
又方　治痰飲吐水無時節者其源以飲冷過度遂令¶
　脾胃氣弱食不消化飲食入胃則皆變冷水反吐不¶
　停¶
　赤石脂一觔搗篩服方寸七酒飲任服稍稍加至三¶
<pb:KR3e0076_WYG_006-33a>¶
　錢七服盡一觔終身不吐冷水又不下利補五臟令¶
　人肥健有人痰飲服諸藥不效服此即痊¶
二賢散　此消痰飲之要藥也¶
　陳皮(二/兩)甘草(半/兩)¶
　　為末每服二錢沸湯下¶
治一切痰方¶
　陳皮一觔去穰取紅淨外以甘草鹽各四兩水五碗¶
　慢火煮乾焙為末白湯㸃服¶
<pb:KR3e0076_WYG_006-33b>¶
清健丸　治一切痰飲¶
　枳實　白术(各二/兩)陳皮　半夏　南星　山查(各一/兩)¶
　白芥子　黄芩　蒼术(各一/兩半)川連　川歸　砂仁(各/五)¶
　(錢/)¶
　　右為末用神麴五兩為粉取竹瀝二碗薑汁半盞¶
　　煮糊丸梧子大每服八九十丸白湯送下¶
竹瀝逹痰丸¶
　半夏(滚薑湯泡透去皮臍/瓦上微火炒二兩)白茯苓(去皮/二兩)陳皮(去白/二兩)大¶
<pb:KR3e0076_WYG_006-34a>¶
　黄(酒浸透晒/乾二兩)白术　黄芩(酒炒各/三兩)甘草(炙/)人參　青¶
　礞石(各一兩搗碎用燄/硝一兩煅如金色)沈香(五/錢)¶
　　右為細末用竹瀝一大碗半生薑汁二盞和匀入¶
　　鍋内火熬一刻許令熟將前藥和搗為稀醬様磁¶
　　器盛晒乾仍以竹瀝薑汁如前法搗匀和晒乾如¶
　　此三次仍前竹瀝薑汁和丸如小豆大每服一百¶
　　食逺白米湯下能運痰從大便出不損元氣神妙¶
　　神妙¶
<pb:KR3e0076_WYG_006-34b>¶
半夏利膈丸　治風痰頭疼目眩咽膈不利涕唾稠粘¶
　並治酒過停飲嘔逆惡心胷脇引痛腹内有聲¶
　半夏(湯泡/三兩)白附子(生用/二兩)天南星(生用一/兩半)白术　茯苓¶
　(去/皮)白礬　人參(去/蘆)滑石(各一/兩)貝母(一/兩)¶
　　右為末麵糊丸梧子大每服三十丸食後薑湯下¶
八味丸　治脾虚不得克制腎水多吐痰唾而不咳者¶
　附子(泡去/皮臍)桂心(各一/兩)山茱萸肉　山藥(各四/兩)白茯苓¶
　澤瀉　牡丹皮(各三/兩)懐熟地黄(八/兩)¶
<pb:KR3e0076_WYG_006-35a>¶
　　右為末蜜丸梧子大每服五十丸空心鹽湯下¶
葉氏分涎湯　治風痰留滯膈間喘滿惡心涎唾不利¶
　橘紅　人參　桔梗　枳實　半夏(湯洗七次令軟/毎个切四片用)¶
　(薑汁浸/一夕)天南星(去外皮濕紙包灰火/煨香熟取出各等分)¶
　　薑十片每服三錢水一盞煎食後服¶
指迷茯苓丸　治中脘留伏痰飲臂痛難舉手足不得¶
　轉移¶
　半夏(二/兩)茯苓(一/兩)枳殻(去穰麩/炒五錢)風化硝(二錢/半)¶
<pb:KR3e0076_WYG_006-35b>¶
　　右為末薑汁麵糊丸梧桐子大每服三十丸薑湯¶
　　下¶
辰砂祛痰丸　治酒食過多酸鹹作成痰飲聚於胸中¶
　凝則嘔逆惡心流則臂痛頭目昏眩腰脚疼痛深則¶
　左癱右瘓淺則蹶然倒地此藥神效¶
　硃砂(一兩水飛一半/入藥一半為衣)半夏(四/兩)生薑(四兩與半夏/製作餅隂乾)陳皮¶
　白礬(生/)荆芥(各一/兩)¶
　　為末薑汁糊丸梧桐子大每食後服五十丸薑湯¶
<pb:KR3e0076_WYG_006-36a>¶
　　吞下忌動風動氣物¶
檳榔散　治胸膈停滯痰飲腹中虚鳴食不消化時或¶
　嘔逆¶
　杏仁(去皮/尖)旋覆花(去枝/梗)半夏(湯洗/七次)檳榔　桔梗(去蘆/炒)¶
　白术　乾薑(炮/)橘紅(各一/兩)甘草(炙/)人參(各半/兩)¶
吳仙丹百一選方　治痰飲上氣不思飲食小便不通¶
　頭目昏眩¶
　吳茱萸(湯/泡)白茯苓(各等/分)¶
<pb:KR3e0076_WYG_006-36b>¶
　　右為末蜜丸梧子大每服三十丸滾湯温酒任下¶
辰砂化痰丸　治風化痰安神定志利咽膈清頭目¶
　白礬(枯/)辰砂(飛各/五錢)天南星(泡一/兩)半夏(洗三/兩)¶
　　右為末以薑汁麵糊丸梧子大辰砂為衣每服二¶
　　十丸薑湯下¶
防風丸　治風痰上攻頭痛惡心項急目眩旋暈痰涎¶
　壅滯昏憒¶
　天麻(酒浸/一夜)甘草(炙/)川芎(各一/兩)防風(各一/兩)硃砂(五錢/為衣)¶
<pb:KR3e0076_WYG_006-37a>¶
　　右為末麵糊丸梧子大每服一錢荆芥湯下¶
控涎丹一名妙應丸　凡人忽胸背手脚頸項腰胯隠¶
　痛不可忍連筋骨牽引釣痛坐臥不寧時時走易不¶
　定俗醫不曉謂之走注便用風藥及針灸皆無益又¶
　疑是風毒結聚欲作癰疽亂治亦非也此乃是痰涎¶
　伏在心膈上下變疾狀或令人頭痛不可舉或神思¶
　昏倦多睡或飲食無味痰唾稠粘夜聞喉中如鋸聲¶
　口流唾涎手脚重腿冷痺氣不通誤認為癱瘓亦非¶
<pb:KR3e0076_WYG_006-37b>¶
　也凡有此疾但用是藥不過數服其疾如失¶
　甘遂(去/心)紫大㦸(去/皮)真白芥子(各一/兩)¶
　　右為末煮糊丸梧子大晒乾臨臥淡薑湯或滾水¶
　　下五七丸至十丸痰猛氣實加丸數不妨其效如¶
　　神附加減法¶
　脚氣加明松脂一錢檳榔木瓜各一兩卷栢半兩先¶
　以鹽水煎半日次日白水煮半日同前藥為丸每服¶
　二十丸加至四五十丸再服下惡物立効　驚痰加¶
<pb:KR3e0076_WYG_006-38a>¶
　硃砂全蝎各二錢每用八九丸常與之三五服去盡¶
　　酒痰加雄黄全蝎各二錢每服十丸走注腰痛加¶
　核桃三箇燒灰每服三十丸加至五十丸温酒下¶
　脚氣走注於前方内加吳茱萸　驚氣成塊者加穿¶
　山甲炒鼈甲燒各三錢𤣥胡索蓬术各四錢每服五¶
　十丸加至七十丸以利為度　腎痺痛加木鼈子去¶
　殻研一兩桂半兩　熱痰加盆硝等分每服三兩丸¶
　　寒痰加胡椒丁香蝎桂各等分每服二十五丸¶
<pb:KR3e0076_WYG_006-38b>¶
茯苓半夏湯　治胃氣虚弱身重有痰惡心欲吐風邪¶
　羈絆於脾胃之間當先實脾胃(方在/嘔門)¶
御愛紫宸湯　解宿酒嘔噦惡心痰唾進飲食¶
　木香(半/兩)檀香(俱不/見火)藿香　砂仁　葛花　茯苓　官¶
　桂(各一/兩)陳皮　乾葛　良薑　丁香(不見/火)炙甘草(各/二)¶
　(兩/)¶
　　每服四錢水煎不拘時服¶
柴胡半夏湯　治痰症不敢見風眼澁頭痛有痰眼黒¶
<pb:KR3e0076_WYG_006-39a>¶
　惡心兀兀欲吐風來覺皮肉緊手足重難舉居暖處¶
　有微汗便減如見風即復作(一名補/肝湯)¶
　柴胡　蒼术(各一/錢半)半夏(二錢/半)茯苓(二/錢)神麴(炒/)藁本(各/一)¶
　(錢/)升麻(五/分)¶
　　薑五片水煎食逺服¶
枇杷葉散　治痰逆此藥温胃思食¶
　青皮(去穰/炒)草豆&KR0371;(各半/兩)前胡　枇杷葉　人參　半¶
　夏(湯/泡)茯苓(去/皮)大腹皮　白朮　厚朴(去粗皮薑汁/炒各一兩)¶
<pb:KR3e0076_WYG_006-39b>¶
　　薑三片每服四錢水煎不拘時熱服¶
清氣化痰丸　治上焦痰火壅盛或𠻳或喘煩熱口乾¶
　胸膈痞塞¶
　天南星(三/兩)半夏(湯/泡)黄連　黄芩(各五/兩)茯苓　栝蔞仁¶
　(去/殻)杏仁(去皮尖/各四兩)陳皮　枳實(麩炒各/六兩)甘草(二/兩)¶
　　右為末薑汁煮麵糊丸梧子大每服七十丸食後¶
　　薑湯下¶
清氣化痰丸　清利胸膈順氣化痰寛中健脾消導飲¶
<pb:KR3e0076_WYG_006-40a>¶
　食治痰之聖藥也¶
　半夏(半/斤)南星(六/兩)枯蔞　黄連　紫蘇子(炒/)蘿蔔子(炒/)¶
　枳實(麩/炒)橘紅　山查(各四/兩)乾薑(生/)香附子(炒/)甘草(炙/)¶
　黄芩(各二/兩)¶
　　右將南星切作十字塊半夏每箇切作二塊皂莢¶
　　六兩白礬三兩多用水將南星半夏皂莢白礬一¶
　　處浸三宿煮南星透為度只將南星半夏晒乾同¶
　　衆藥為末水糊丸梧子大每服七八十丸加至百¶
<pb:KR3e0076_WYG_006-40b>¶
　　丸食遠或臨睡茶清下¶
　　怔忡驚悸門¶
生生子曰怔忡者心中惕惕然動不自安也驚者從外¶
　而入或耳聞異聲目擊異物動而懼也　悸者中心¶
　畏怯動而怕驚也怔忡止於心不自安悸則心既動¶
　而又恐恐然畏懼如人將捕之驚而駭也治怔忡之¶
　法惟當益其心血壯其神氣治驚悸則有諸經之証¶
　當分别治之¶
<pb:KR3e0076_WYG_006-41a>¶
　治驚之法内經曰驚者平之平常也使平日常見常¶
　聞則何驚之有張子和治衞德新之妻被盜而驚乃¶
　以平法治之良愈¶
黄帝曰足陽明病惡人與火聞木音則惕然而驚鐘鼔¶
　不為動聞木音而動何也岐伯曰陽明者胃也胃者¶
　土也土惡木故驚也　又曰東方青色入通于肝其¶
　病發驚駭　脾移熱於肝則為驚衂臥而驚者屬肝¶
　臥則血歸於肝今血不靜血不歸肝故驚悸於臥也¶
<pb:KR3e0076_WYG_006-41b>¶
仲景曰食少飲多水停心下甚者則悸微者短氣(飲水/多必)¶
　(心下/悸)五飲停蓄閉於中脘最使人驚悸　痰飲驚悸¶
　皆屬於脾土¶
東垣云六脉俱大按之空虚必面赤善驚上熱乃手少¶
　陰心之脉也此氣盛多而亡血以甘寒鎮墜之劑瀉¶
　火與氣以墜氣浮以甘辛温微苦峻補其血熟地生¶
　地茈胡升麻白芍丹皮川芎黄蓍之類以防血溢上¶
　竭(甘寒鎮墜之劑/謂丹砂之類)¶
<pb:KR3e0076_WYG_006-42a>¶
丹溪云怔忡大槩屬血虚與痰　有慮便動者屬虚時¶
　作時止痰因火動　瘦人多是血虚肥人多是痰飲¶
　　真覺心跳者是血少宜四物安神之類　又曰病¶
　自驚而得者驚則神不守舎舎空得液則成痰也血¶
　氣入舎則痰拒其神不得歸焉(控涎丹加/辰砂逺志)¶
猪心血丸　治勞役心跳大虚症¶
　歸身　白芍　側栢　川芎(各五/錢)陳皮　甘草　黄¶
　連(各二/錢)硃砂(一/錢)¶
<pb:KR3e0076_WYG_006-42b>¶
　　右用猪心血為丸¶
温膽湯　治心膽虚怯觸事易驚或夢寐不祥遂致心¶
　驚膽懾氣鬱生涎涎與氣摶變生諸症或短氣悸乏¶
　或自汗(此膽虚不能制脾/則脾之水飲作矣)¶
　半夏　橘紅　竹茹　枳實(妙各/一兩)甘草(炙一/兩)白茯苓¶
　(一兩/半)¶
　　每服五錢薑五片棗一枚水一盞煎七分食前服¶
仲景半夏麻黄湯　治心下悸¶
<pb:KR3e0076_WYG_006-43a>¶
　半夏　麻黄(等分/為末)¶
　　煉蜜丸小荳大飲服三丸¶
鎮心丸　治驚悸¶
　辰砂(用黄松/節油浸)龍齒(用逺志/苗醋煮)¶
　　右只取辰砂龍齒等分為末猪心血為丸芡實大¶
　　每服一丸以麥門冬葉菉豆燈心白蜜水煎豆熟¶
　　為度臨臥湯下小兒磨化半丸量歲數與之¶
蜜佗僧散　治驚氣入心絡不能語者昔有為狼及大¶
<pb:KR3e0076_WYG_006-43b>¶
　蛇所驚皆服此而安¶
　蜜佗僧研極細末茶調下一錢匕服即愈¶
寒水石散　治因驚心氣不行鬱而生涎結為飲遂為¶
　大疾忪悸少遇驚則發尤宜服之¶
　寒水石(煅/)滑石(飛/)生甘草(各等/分)¶
　　為末每服二錢熱則新汲水下怯寒則薑棗湯下¶
　　加龍腦少許尤佳¶
定志丸　心氣不足驚悸恐怯¶
<pb:KR3e0076_WYG_006-44a>¶
　石菖蒲(炒/)逺志(去/心)茯苓(各二/兩)人參(一/兩)辰砂(五錢/為衣)¶
　　為末蜜丸梧子大每服五十丸米飲下¶
安神鎮心丸　治驚悸消風痰¶
　石菖蒲　逺志　人參　茯神　川芎　山藥　麥¶
　門冬　鐡粉　天麻　半夏　南星　茯苓(各一/兩)細¶
　辛　辰砂(各五/錢)¶
　　右為末生薑五兩取汁入水煮糊為丸菉豆大另¶
　　以硃砂為衣每服二十五丸夜臥生薑湯下小兒¶
<pb:KR3e0076_WYG_006-44b>¶
　　減半¶
茯苓丸　治驚悸(方在/癲門)¶
東垣羌活勝濕湯　治臥而多驚悸多魘冐邪在少陽¶
　厥陰也加柴胡五分如淋加澤瀉五分此下焦風寒¶
　二經合病也經曰肝腎之病同一治為俱在下焦非¶
　風藥行經不可也¶
　羌活　獨活　防風　藁本(各一/錢)蔓荆子(三/分)川芎(二/分)¶
　甘草(炙五/分)¶
<pb:KR3e0076_WYG_006-45a>¶
　　水二鍾煎服¶
東垣硃砂安神丸　治外物所驚宜鎮平之¶
　黄連(一錢/半)甘草(炙/)當歸　生地(各五/分)硃砂(一錢/飛)¶
　　右為細末浸蒸餅為丸黍米大硃砂為衣每服十¶
　　五丸食後津唾嚥下(一方當歸地/黄各一錢)¶
　　心澹澹動¶
綱目云澹澹因痰動也心澹澹動者謂不怕驚而心自¶
　動也驚恐亦曰心中澹澹恐謂怕驚而心亦動也¶
<pb:KR3e0076_WYG_006-45b>¶
其澹澹自動之病屬二經一屬厥陰心主經曰心主手¶
　厥陰之脉是動則病心中澹澹大動面赤目黄喜笑¶
　不休視盛虚寒熱陷下取之是刺灸之法也又曰太¶
　陽司天寒淫所勝病心澹澹大動胸脇胃脘不安治¶
　以甘熱是運氣之寒傷心主也其二屬少陽病經云¶
　一陽發病少氣喜欬善噫其傳為心掣故也¶
　　怒¶
怒在陰陽為陰遏而不得伸也經云陰出之陽則怒又¶
<pb:KR3e0076_WYG_006-46a>¶
　云血并於上氣并於下心煩寃善怒東垣云多怒者¶
　風熱陷下於地是也¶
怒屬肝膽經云在臟為肝在志為怒又云肝藏血血有¶
　餘則怒又云膽為怒¶
丹溪治怒方¶
　香附末(六/兩)甘草末(一/兩)¶
　　右和匀每服五錢白湯調下¶
運氣怒皆屬木太過内經曰陽氣者大怒則形氣絶而¶
<pb:KR3e0076_WYG_006-46b>¶
　血菀於上使人薄厥又云暴怒傷陽怒則氣逆甚則¶
　嘔血及飱泄是也¶
生生子曰面青善怒亦是肝氣太過當益肺金以制之¶
　毋徒平木此五行勝復之理用藥之法亦當要識此¶
　意不然必不能杜根也¶
　　善太息¶
運氣善太息皆屬燥邪傷膽經云陽明在泉燥淫所勝¶
　病善太息又云陽明之盛太息嘔苦又云少陰司天¶
<pb:KR3e0076_WYG_006-47a>¶
　地乃燥淒愴數至脇痛善太息是也¶
内經善太息皆取心膽二經岐伯曰憂思則心系急心¶
　系急則氣道約約則不利故太息以出之又曰膽病¶
　者善太息口苦嘔宿汁視足少陽脉之陷下者灸之¶
徐仲子士偉曰家君肄業過勞場屋屢北志堅不懈吐¶
　衂盈盆虚羸骨立夜臥合睫則夢爭鬬轉鬬轉負恐¶
　畏之態無可名狀呼號之聲轟然若雷而不能騰出¶
　於口家人侍睡者莫不縮首伸舌如是者十年所矣¶
<pb:KR3e0076_WYG_006-47b>¶
　每五七夜必一發過勞則連發發尤猛歴訪師友多¶
　作心血不足治惟補心安神補心安神藥投之漠如¶
　也終莫識為何症捫心苦思思每逹旦更幾寒暑矣¶
　一日偶觀素問藏氣法時篇論有曰肝病令人善怒¶
　虚則目&KR0835;&KR0835;無所見耳無所聞善恐如人將捕之恍¶
　然警悟乃知為魂逰症也何言之夫夜臥屬氣於肝¶
　肝主藏血藏魂者作文既苦衂血過多則魂失養惟¶
　是交睫若魘則夢爭鬬肝虚則膽怯故多負多恐也¶
<pb:KR3e0076_WYG_006-48a>¶
　非峻補不奏功又思草木之劑不堪任使乃以鹿角¶
　膠三錢侵晨酒鎔服五日而睡臥安半月而肌肉生¶
　一月而神氣完始能出戸厥後每見血症虚憊者崩¶
　中眩暈者投前劑莫不響應夫人徒知鹿角膠補虚¶
　之功勝於參蓍而不知鹿角膠可以峻補肝血葢血¶
　盛而䰟自安也¶
　　恐¶
生生子曰恐與驚悸相似實非驚悸也張子和云驚者¶
<pb:KR3e0076_WYG_006-48b>¶
　為自不知恐者為自知故也葢驚者聞響即驚恐者¶
　心中恍恍然自知如人將捕之狀及不能獨自坐臥¶
　必須人為伴侶方不恐懼或夜必用燈照無燈燭亦¶
　恐懼者是也¶
　　　臟腑恐有四¶
一曰腎經云在臟為腎在志為恐又云精氣并於腎則¶
　恐是也¶
二曰肝膽經云肝藏血血不足則恐戴人曰膽者敢也¶
<pb:KR3e0076_WYG_006-49a>¶
　驚怕則膽傷矣葢肝膽實則怒而勇敢肝膽虚則善¶
　怒而不敢也¶
三曰胃經云胃為恐¶
四曰心經云心怵惕思慮則傷神傷神則恐懼自失¶
周本心年六十歲形氣俱實因大恐正月間染病心不¶
　自安如人將捕之狀夜臥亦不安兩年後欲飲以人¶
　參白术當歸身為君陳皮為佐加鹽炒黄柏炙𤣥參¶
　各少許煎服月餘而安(經云恐傷腎丹溪用鹽炒黄/栢炙𤣥參引參歸等藥入補)¶
<pb:KR3e0076_WYG_006-49b>¶
　(腎足少/陰絡也)¶
治膽虚常多畏恐不能獨臥如人捕之狀頭目不利¶
　人參　枳殻　桂心　甘菊　茯神　五味子　山¶
　茱萸　枸杞子(各三/分)栢子仁　熟地黄(各一/兩)¶
　　右為末每服二錢温酒調服¶
治膽虚冷目眩頭疼心神恐畏不能獨處胸中滿悶¶
　茯神(一/兩)枳殻(半/兩)遠志　防風　細辛　白术　人參¶
　前胡　桂心　甘菊　熟地黄(各三/分)¶
<pb:KR3e0076_WYG_006-50a>¶
　　右為末每服三錢水一盞薑三片煎六分温服不¶
　　拘老幼皆可服¶
治膽虚目暗喉痛數唾眼目眩冒五色所障夢見被人¶
　爭訟恐惧面色變者補膽防風湯¶
　防風(一/錢)細辛　川芎　茯苓　甘草　獨活　前胡¶
　(各八/分)人參(七/分)¶
　　棗二枚水煎食前服¶
運氣善恐皆屬肝木虚經云木不及曰委和委和之紀¶
<pb:KR3e0076_WYG_006-50b>¶
　其病淫動注恐是也¶
生生子曰經云恐傷腎予在苕見一友人與一女子私¶
　合正值陽敗之際為人驚破恐懼走歸精流不止而¶
　斃又觀六十家小說載一女子與一少年亦如上故¶
　事特掲附此以為好色傷生者之戒¶
　　善悲¶
内經云在臟為肺在志為悲又云精氣并于肺則悲是¶
　也肺虚補母仲景云婦人臟躁喜悲傷欲哭象如鬼¶
<pb:KR3e0076_WYG_006-51a>¶
　神所附數欠伸甘麥大棗湯主之¶
　甘草(三/兩)小麥(一/升)大棗(十/枚)¶
　　水六升煮三升分三服(亦補/脾氣)¶
許學士治一婦人數欠無故悲泣不止或謂之有祟祈¶
　禳請禱備至終不應予忽憶金櫃有一證云婦人臟¶
　躁悲傷欲哭象如鬼神靈數欠伸者宜甘麥大棗湯¶
　予急令治藥盡劑而愈古人識病制方種種絶妙如¶
　此¶
<pb:KR3e0076_WYG_006-51b>¶
運氣云悲證皆屬寒水攻心經云火不及曰伏明伏明¶
　之紀其病昏惑悲㤀從水化也又云太陽司天寒氣¶
　下臨心氣上從喜悲數欠又云太陽司天寒淫所勝¶
　善悲時眩仆又云太陽之復甚則入心善㤀善悲治¶
　以諸熱是也¶
　　　妊娠善悲¶
綱目述管先生治一妊娠四五箇月臟躁悲傷遇晝則¶
　慘感淚下數欠象若神靈如有所憑醫與巫皆無益¶
<pb:KR3e0076_WYG_006-52a>¶
　與仲景大棗湯一投而愈¶
　¶
　¶
　¶
　¶
　¶
　¶
　¶
<pb:KR3e0076_WYG_006-52b>¶
　¶
　¶
　¶
　¶
　¶
　¶
　¶
　赤水元珠卷六¶
