# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.943495
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷二十三
<pb:KR3e0076_WYG_023-1a>¶
欽定四庫全書¶
　赤水元珠卷二十三¶
　　　　　　　　　　　　明　孫一奎　撰¶
　　産後乍見鬼神¶
産後如見鬼神或言語譫妄皆由血氣虧損隂虚發熱¶
　或瘀血停滯以致心神煩躁而然也宜以調經散治¶
　之¶
薛氏曰若敗血停滯用調經散若血虚發熱用八珍加¶
<pb:KR3e0076_WYG_023-1b>¶
　炮薑若心血虚損用栢子仁散大抵此証皆由心脾¶
　血少所致但調補胃氣則痰清而神自安矣若果係¶
　鬼祟所附即灸鬼哭穴可愈其或不起者多因豁痰¶
　降火攻伐之過也¶
一産婦患前症或用調經散愈而復作仍服前散益甚¶
　痰涎上湧朝寒暮熱乃早用八珍散夕用加味歸脾¶
　湯各五十餘劑而愈¶
調經散　治血虚經閉心神煩躁渾身疼痛或時見怪¶
<pb:KR3e0076_WYG_023-2a>¶
　没藥　琥珀　桂心(各一/錢)　白芍(炒/)　當歸(各七/分)¶
　細辛(五/分)　麝香(少許/)¶
　　右為末毎服半錢薑湯酒各少許調服¶
栢子仁散　治産後元氣虚弱瘀血停滯狂言亂語¶
　栢子仁　逺志　人参　桑寄生　防風　當歸(炒/)¶
　生地　甘草(炙/)¶
　　各等分用白羊心一個水三盞煮清汁七分入藥¶
　　五錢煎服¶
<pb:KR3e0076_WYG_023-2b>¶
　　産後心神驚悸¶
薛氏曰人之所主者心心之所主者血心血一虚神氣¶
　不守此驚悸所由作也當補血氣為主¶
一産婦患前症二度服琥珀地黄丸局方妙香散随效¶
　再患服之其症益甚而脉浮大按之如無發熱惡寒¶
　此血氣俱虚乃以十全大補加味歸脾二湯各百餘¶
　劑而愈後遇驚恐勞怒復作仍服前藥而安¶
琥珀地黄丸　治産婦惡露未盡胸腹作痛或小便不¶
<pb:KR3e0076_WYG_023-3a>¶
　利¶
　琥珀　延胡索(糯米同/炒去米)　川歸(各一/兩)　蒲黄(四/兩)　大¶
　生地(研取汁/留滓)　生薑(各二斤研取汁留滓生薑汁石/銀器内炒地黄滓以地黄汁炒)¶
　(生薑滓各/乾為度)¶
　　右為末蜜丸如彈子大毎服一丸當歸煎湯化下¶
治血虚驚悸少寐及産後敗血停留少腹作痛¶
　辰砂　琥珀　没藥　當歸(等分/)¶
　　右為末毎服二錢空心日午臨卧白湯調下¶
<pb:KR3e0076_WYG_023-3b>¶
治産後驚悸亂語精神不定用好硃砂為細末毎以酒¶
　調下一錢¶
　　産後中風恍惚¶
産後恍惚因元氣俱虚心經血少或外邪所侵以致心¶
　神恍惚怔忡不寧¶
薛氏曰當大補氣血為主而佐以後方為善葢風乃虚¶
　極之假象也固其本元諸病自退若專治其風則速¶
　其危矣¶
<pb:KR3e0076_WYG_023-4a>¶
一産後患前症盗汗自汗發熱晡熱面色黄白四肢畏¶
　冷此氣血俱虚用八珍湯不應更用十全大補加味¶
　歸脾二湯始應後因勞怒發厥昏憒左目牽𦂳兩唇¶
　抽動小便自遺作肝火熾盛用十全大補加鈎藤山¶
　梔而安再用辰砂逺志丸而愈¶
辰砂逺志丸　産後中風驚狂起卧不安或痰涎上湧¶
　石菖蒲　逺志(去心蘆用/甘草湯煮)　人参　茯神　辰砂(各/三)¶
　(錢/)　川芎　山藥　鉄粉　麥冬　細辛　天麻¶
<pb:KR3e0076_WYG_023-4b>¶
　半夏　南星　白附子(各一/兩)¶
　　為末薑汁糊為丸菉豆大别以硃砂為衣毎服三¶
　　十丸薑湯送下¶
　　産後極虚生風¶
産後生風因去血過多氣無所主以致唇青肉冷汗出¶
　目眩神昏急服濟危上丹若投以風藥則悞甚矣¶
薛氏曰若心脾氣血虚用十全大補湯如不應加附子¶
　鈎藤鈎若肝經血虚用逍遥散加鈎藤經云脾之榮¶
<pb:KR3e0076_WYG_023-5a>¶
　在唇心之液為汗乃心脾二臟虚極急用参附湯救¶
　之¶
一婦患前症或用諸補劑四肢逆冷自汗泄㵼腸鳴腹¶
　疼以為陽氣虚寒用六君子薑附各加至五錢不應¶
　以参附加至一兩始應良久不服仍前腸鳴腹痛後¶
　灸闗元穴百餘壯及服十全大補湯方效¶
濟危上丹¶
　乳香　五靈脂　硫黄　𤣥精石　阿膠　卷栢¶
<pb:KR3e0076_WYG_023-5b>¶
　桑寄生　陳皮(各等分/)¶
　　將上四味入石器微火炒再研入餘末用生地黄¶
　　汁丸梧子大毎服二十丸食前温酒或當歸酒下¶
當歸建中湯　治産後腹痛拘急痛連腰背自汗少食¶
　當歸　桂心(各三/兩)　白芍(六/兩)炙甘草(二兩/)¶
　　毎服五錢薑棗水煎入飴糖一匙以效為止¶
獨参湯　一切失血惡寒發熱作渇煩躁或口噤痰鳴¶
　自汗盗汗氣虚脉脱手足逆冷葢血生於氣補氣者¶
<pb:KR3e0076_WYG_023-6a>¶
　乃陽生而隂長也¶
　　産後虚汗不止¶
産後汗不止者皆陽氣頓虚腠理不宻而津液妄洩也¶
　若遇風則變痙縱虚乏短氣則身體消痩唇口乾燥¶
　久則經水斷絶由津液竭故也¶
薛氏曰若血氣俱虚急用十全大補湯如不應参附芪¶
　附湯恐汗多亡陽發痙尤當用之王好古曰頭汗出¶
　至頸而還額上偏多葢額為六陽之所㑹也由虚熱¶
<pb:KR3e0076_WYG_023-6b>¶
　薫蒸而出竊謂前症當以部位分之額左属肝額右¶
　属肺鼻属脾頥属腎額属心治者審之¶
一産婦略聞音響其汗如水而昏瞶諸藥到口即嘔作¶
　脾氣虚憊用参附末為細丸時含三五粒液下乃漸¶
　加至錢許却服参附湯而痊¶
一産婦盗汗不止遂致廢寐神思疲甚口乾引飲乃血¶
　虚有熱用當歸補血湯以代茶又以當歸六黄湯内¶
　黄芩黄栢炒黑倍加人参五味子二劑而愈¶
<pb:KR3e0076_WYG_023-7a>¶
麻黄根湯　産後虚汗不止身熱發渇驚悸不安¶
　當歸　黄茋(炒/)　麻黄根　牡礪(煆/)　炙甘草¶
　人参¶
　　各等分水煎服¶
産後氣脱汗不止小便短少四肢難以屈伸¶
　炙甘草(一/兩)　附子(炮五/錢)　桂心　白芍(炒各一/兩五錢)¶
　　毎服三五錢加薑棗水煎服以效為止¶
止汗散¶
<pb:KR3e0076_WYG_023-7b>¶
　牡蠣(煆五/錢)　小麥麩(炒八兩/)¶
　　右為細末毎服三五錢猪油汁調下¶
人參湯　産後諸虚不足發熱盗汗内熱晡熱等症¶
　人参　當歸¶
　　等分為末猪腰子一枚切片水二鍾糯米半合葱¶
　　白二根煮取汁八分入藥三錢煎服¶
當歸六黄湯　治氣血虚熱盗汗不止如不應加人参¶
　白术心血不足加炒酸棗仁¶
<pb:KR3e0076_WYG_023-8a>¶
　當歸　熟地　黄茋(炒各/二錢)　生地　黄栢(炒黒/)¶
　黄芩(炒/黒)　黄連(炒黒各/一錢)¶
　　水煎服¶
参附湯　治陽氣虚寒自汗惡寒手足逆冷大便自利¶
　或臍腹疼痛呝逆不食或汗多發痙等症¶
　人参(一/兩)　大附子(炮五/錢)¶
　　作一服加薑棗水煎徐徐飲下¶
當歸補血湯　治肌熱燥熱目赤面紅煩渇引飲晝夜¶
<pb:KR3e0076_WYG_023-8b>¶
　不息脉洪大而虚重按全無者¶
　當歸(三/錢)　黄茋(炙一/兩)¶
　　水煎服¶
茋附湯　治陽氣虚脱惡寒自汗或口噤痰湧四肢逆¶
　冷或吐㵼腹痛飲食不入及一切虚寒等症¶
　黄茋(一/兩)　附子(炮五/錢)¶
　　作一服加薑棗水煎如不應倍加附子乃得全濟¶
　　汗多變痙¶
<pb:KR3e0076_WYG_023-9a>¶
産後汗多變痙因氣血虧損肉理不宻風邪所乘口噤¶
　背强如癎或揺頭馬嘶不時舉發氣息如絶宜速灌¶
　小續命湯若汗出兩手拭不及者不治¶
薛氏曰此因去血過多元氣虧損或外邪相搏以致牙¶
　闗𦂳急四肢痙强或隂火内動或腰背反張肢體抽¶
　搐若有汗而不惡寒者曰柔痙若無汗而惡寒者曰¶
　剛痙由亡血過多筋無所養故傷寒汗下過多及潰¶
　瘍而濃血大泄者多患此乃敗症也急以十全大補¶
<pb:KR3e0076_WYG_023-9b>¶
　湯治之如不應急加大附子多有復甦者¶
一産婦牙闗𦂳急腰背反張四肢抽搐兩目連劄此去¶
　血過多元氣虧損隂火熾盛用十全大補加炮薑一¶
　劑而甦數劑而安¶
小續命湯　治剛痙或脚氣痺弱不能轉舒行步欹側¶
　或口眼喎邪牙闗𦂳急角弓反張¶
　麻黄　桂心　甘草(各五/錢)　防風　白芍(炒/)　白术¶
　(炒/)　人参　川芎　大附子(炮/)　防已(酒/洗)　黄芩(炒/各)¶
<pb:KR3e0076_WYG_023-10a>¶
　(等分/)¶
　　毎用五錢水煎入薑汁少許温服若自汗為柔痙¶
　　者去麻黄有熱去附子減桂一半盛冬初春去黄¶
　　芩¶
　　産後口噤腰背反張¶
産後口噤由血氣虚而風邪乘於手三陽經也葢手三¶
　陽之筋循結于頷得風冷則筋急故致口噤腰背攣¶
　急角弓反張者是風邪入於諸陽之經也¶
<pb:KR3e0076_WYG_023-10b>¶
薛氏曰若因血氣耗損腠理不宻汗出過多而患之者¶
　乃虚象也宜固氣血為主佐以本方丹溪謂産後當¶
　大補氣血為先雖有它症以末治之如惡寒發熱等¶
　症乃氣血虚甚之極也宜大劑参茋歸术肉桂以培¶
　養之如不應急用炮附子再不應用人参一兩附子¶
　二三錢名参附湯倘猶不應乃藥力未能及也宜多¶
　用之¶
婦人産後不省人事吐涎瘈瘲¶
<pb:KR3e0076_WYG_023-11a>¶
　當歸　荆芥穗¶
　　等分三錢水一盞酒少許煎灌之下即甦倘未應¶
　　者當改用大補氣血藥¶
張文仲治前症用白术四兩以酒濃煎頓服¶
　　産後中風¶
産後中風或氣血未復風寒所感以致筋攣拘急口眼¶
　歪斜或肢體緩弱入臟則恍惚驚悸郭稽中云産後¶
　強力下床或悞入房或憂怒内傷臟腑陳無擇曰當¶
<pb:KR3e0076_WYG_023-11b>¶
　以脉辯而治之若努力下床月内入房憂怒者著艾¶
　非中風類乃蓐勞火邪之症¶
薛氏曰若果外邪所属形氣不足病氣有餘當補元氣¶
　為主稍佐以治病之藥若强力下床月内入房屬形¶
　氣病氣俱不足當純補元氣多有復甦者若悞投風¶
　藥乃促其危也¶
治産後身背拘急妄言發熱四肢拘攣不時驚悸¶
　川芎　羌活　羚羊角　酸棗仁(炒/)　芍藥(炒各/四兩)¶
<pb:KR3e0076_WYG_023-12a>¶
　桑白皮(一兩/五錢)　防風(一兩二/錢五分)¶
　　毎服六七錢水煎服¶
治産後中風唇青鼻黒用小續命湯連進三服即愈¶
産後中風煩渇用紅花子(五合/炒)水煎徐徐呷之¶
　　産後四肢筋攣¶
産後中風四肢筋脉攣急乃氣血俱虚或風邪客於皮¶
　膚則頑痺羸乏若入於筋脉則四肢攣急皆由大經¶
　空虚風寒乘虚而漸入也¶
<pb:KR3e0076_WYG_023-12b>¶
薛氏謂肝属木而主筋若肝經風熱血燥用加味逍遥¶
　散如不應當用六味丸以補腎水¶
一産婦筋攣臂軟筋肉掣動此氣血俱虚而自熱也用¶
　十全大補湯而安¶
一産婦手麻服愈風丹遍身皆麻神思倦怠乃氣血虚¶
　弱以十全大補湯加炮薑數劑漸愈去薑繼服而安¶
　　産後遍身疼痛¶
産後遍身疼痛者由氣虚百節開張血流骨節以致肢¶
<pb:KR3e0076_WYG_023-13a>¶
　體沉重不利筋脉引急發熱頭痛宜用趂痛散治之¶
　陳無擇云若兼感寒傷食宜用五積散若誤作傷寒¶
　發汗則筋脉抽搐手足厥冷則變為痙當補氣血為¶
　主¶
薛氏曰若以手按而痛益甚是血瘀滯也用四物炮薑¶
　紅花桃仁澤蘭補而散之若按而痛稍緩此是血虚¶
　也用四物炮薑人参白术補而養之¶
趂痛散　産後骨節疼痛發熱頭重四肢不舉¶
<pb:KR3e0076_WYG_023-13b>¶
　牛膝(酒/炒)　甘草(炙/)　薤白(各一/兩)　當歸　桂心¶
　白术(炒/)　黄茋(炒/)　獨活　生薑(各半/兩)¶
　　毎用五錢水煎服¶
五積散　治風寒所傷遍身疼痛脚氣疼痛或寒熱拘¶
　急嘔吐不食等症¶
　當歸(浸/)　白芍　川芎　桔梗(各/炒)　厚朴(薑/炒)　乾薑¶
　人参　茯苓　陳皮　白芷　蒼术　半夏(薑制/)¶
　肉桂　麻黄　炙甘草(各五/分)¶
<pb:KR3e0076_WYG_023-14a>¶
　　入薑棗水煎服¶
　　産後腰痛¶
腎主腰脚産後腰痛者葢腎為胞胎所繋此因産勞傷¶
　腎以致風冷客之若連背脊痛久未已後遇有孕必¶
　至損動¶
薛氏曰若真氣虚而邪乘之者當歸黄茋湯或十全大¶
　補為主佐以寄生湯如不應須十全大補加附子¶
一産婦腰痛腹脹善噫諸藥皆嘔乃脾虚血弱用白术¶
<pb:KR3e0076_WYG_023-14b>¶
　一味炒黄毎劑一兩米泔煎時飲一匙四劑後漸安¶
　服百劑全愈¶
如神湯(即生料/五積散)　加桃仁逐敗血去風濕¶
産後惡露不盡腰重痛或兩股痛如錐刺宜服桃仁湯¶
　若作癰用五香連翹湯¶
桃仁湯　治産後惡露不盡腹中作痛或流注腿股作¶
　痛急用此湯治之如未應多變作癰須用五香連翹¶
　湯¶
<pb:KR3e0076_WYG_023-15a>¶
　桃仁(去皮/尖)　蘇木　生地(各半/兩)　蝱蟲(去足/翅炒)　水蛭¶
　(炒各十/三枚)¶
　　毎服五錢薑水煎空心熱服以惡露下為度¶
五香連翹湯¶
　木香　丁香　沉香　麝香　升麻　獨活　連翹¶
　木通　桑寄生(各二/兩)¶
　　毎劑五錢水煎入竹瀝少許服¶
當歸黄茋湯　治腰痛不可轉側或汗出壯熱氣短¶
<pb:KR3e0076_WYG_023-15b>¶
　黄茋(炒/)　白芍藥(炒各/二兩)　當歸(三/兩)¶
　　毎劑五錢水煎服¶
　　産後腰痛兒枕痛¶
産後腹痛或因外感内傷瘀血壅滯所致瘀血以失笑¶
　散風寒外感以五積散内傷飲食以養胃湯加山查¶
　治之¶
産後兒枕痛者乃母胎中宿血也其痛在小腹大抵小¶
　腹痛多由惡露凝滯或外寒相搏若久而不散必成¶
<pb:KR3e0076_WYG_023-16a>¶
　血瘕月水因之而不調也¶
生生子曰設以手按之痛甚者瘀血也按之而痛緩者¶
　或喜熱物熨之者此虚中有寒也當補而温之¶
山查濃煎汁入砂糖少許服之極治兒枕痛以其能消¶
　瘀血故痛止也¶
隠居澤蘭湯　産後惡露腹痛或胸滿少氣¶
　澤蘭　生地　當歸　芍藥(炒/)　生薑(各一/錢)　甘草¶
　(炙五/分)　大棗(四枚/)¶
<pb:KR3e0076_WYG_023-16b>¶
　　水煎服¶
失笑散　治心腹痛産後瘀血上攻心腹疼痛而牙闗¶
　𦂳急一服而愈¶
　五靈脂　蒲黄(各一/錢)¶
　　醋水煎服五靈脂一味尤妙¶
大岩宻湯　治湯氣虚寒心腹作痛不食四肢厥冷¶
　生地　當歸　獨活　吳茱茰　炮薑　白芍藥(炒/)¶
　甘草(炙/)　桂心　小草(各一/兩)　細辛(半/兩)¶
<pb:KR3e0076_WYG_023-17a>¶
　　毎帖五錢水煎服¶
延胡索散　産後惡血凝滯臍下作痛或作寒熱¶
　延胡索　桂心(各半/兩)　當歸(一/兩)¶
　　為末食前熱酒調下二錢　失笑散尤佳¶
當歸養血丸　産後瘀血心腹脹痛或腰脚疼痛¶
　當歸　赤芍　丹皮　延胡索(炒各/二兩)　桂心(一/兩)¶
　　為末蜜丸梧子大毎服五十丸温酒下¶
金黄散　治惡露上冲肚腹作痛或發熱口渇¶
<pb:KR3e0076_WYG_023-17b>¶
　延胡索　蒲黄(各一/錢)　桂心(二/分)¶
　　為末酒調下¶
　　産後寒疝腹痛¶
良方曰産後臍腹作痛乃冷氣乘虚也用當歸建中湯¶
　治之陳無擇云若産當寒月人門臍下脹痛手不可¶
　近者用羊肉湯治之¶
生生子曰若驗其無瘀血而果為寒氣所侵蟠葱散亦¶
　佳如小水短濇口渇内熱以龍胆㵼肝湯加青蒿徹¶
<pb:KR3e0076_WYG_023-18a>¶
　其熱從小便出也亦有陽氣下䧟者以補中益氣湯¶
　加芍藥桂心荔枝核¶
羊肉湯　産後脾虚寒邪所乘以致腹痛或頭眩脇臍¶
　急痛¶
　精羊肉(四/兩)　當歸　川芎(各半/兩)　生薑(一/兩)¶
　　水十盞煎四盞分四次服¶
蟠葱散　(方見前痃癖疝瘕門/)¶
　　産後兩脇脹痛¶
<pb:KR3e0076_WYG_023-18b>¶
良方曰此因惡露不盡或肝經血虚或肝經氣滯當分¶
　而治之宜與脇痛門恭治¶
一産婦因怒兩脇脹痛吐血甚多發熱惡寒胸腹脹痛¶
　乃氣血俱虚用八珍加柴胡丹皮炮薑而血頓止又¶
　用十全大補湯而寒熱退(此症苟非薑桂辛温助脾/肺以行藥勢不惟無以施)¶
　(其功而反/助其脹耳)¶
經效方　治産後肝經氣滯不平脇肋腹痛或寒熱徃¶
　來内熱晡熱¶
<pb:KR3e0076_WYG_023-19a>¶
　當歸(一錢/半)　芍藥(炒/)　苦梗(炒/)　檳榔　枳殻(炒各/八分)¶
　桂心　青木香　柴胡(各六/分)¶
　　水煎服¶
當歸散　治産後隂血虚弱或氣滯血凝以致發熱腹¶
　痛或腹脇脹滿以當歸乾薑等分毎服三錢水煎服¶
　　産後血瘕¶
良方曰産後瘀血與氣相搏名曰瘕謂其痛而無定處¶
　此因夙有風冷而輕則否澁重則不通¶
<pb:KR3e0076_WYG_023-19b>¶
薛氏曰前症乃寒邪乘客氣血壅滯此因氣病而血病¶
　也當補養胃氣調和月經寛緩静養為善難經云任¶
　脉為病男子内結七疝女子為瘕聚然當與瘕聚門¶
　叅治¶
治血瘕作痛臍下脹滿或月經不行發熱體倦¶
　當歸(八/分)　桂心　芍藥(炒/)　血竭　蒲黄(炒各/六分)¶
　延胡索(炒四/分)¶
　　為末空心酒調分二次服¶
<pb:KR3e0076_WYG_023-20a>¶
葛氏方　治前症桂心為末毎服一錢空心酒調下¶
　　産後發熱¶
大全人参湯　治産後諸虚不足發熱盗汗¶
　人参　當歸¶
　　等分為末以猪腰子一具去脂膜切小片子以水¶
　　三升糯米半合䓤白二條煮米熟取清汁一盞入¶
　　藥末二錢煎至八分不拘時温服¶
羅氏犀角飲子　治産後亡津液虚損時自汗出發熱¶
<pb:KR3e0076_WYG_023-20b>¶
　困倦唇口乾燥¶
　犀角　麥冬　白术(各半/兩)　柴胡(一/兩)　枳殻(麩炒/)¶
　生地　地骨皮　炙甘草　當歸　人参　茯苓¶
　黄芩　黄茋(各七/錢)¶
　　右毎服六錢入浮小麥七十粒薑三片水煎服¶
産後發熱多屬不足虚中有寒丹溪毎以乾薑加入補¶
　藥中取效不可不知¶
　　産後虚煩發熱¶
<pb:KR3e0076_WYG_023-21a>¶
薛氏曰虚煩發熱乃陽随隂散氣血俱虚若惡寒發熱¶
　煩燥作渇急用十全大補湯若熱愈甚急加桂附若¶
　作渇面赤宜用當歸補血湯若誤認為火症投以凉¶
　劑禍在反掌王氷先生云大寒而甚熱之不熱是無¶
　火也熱來復去晝見夜伏夜發晝止不時而熱是無¶
　火也當治其心如大熱而甚寒之不寒是無水也熱¶
　動復止倐忽徃來時動時止是無水也當助其腎故¶
　心盛則生熱腎盛則生寒腎虚則寒動於中心虚則¶
<pb:KR3e0076_WYG_023-21b>¶
　熱收於内又熱不勝寒是無火也寒不勝熱是無水¶
　也　治法前症無水者六味丸無火者八味丸氣血¶
　俱虚者八珍湯或十全大補湯¶
人参當歸湯　治産後虚煩短氣發熱¶
　人参　當歸　麥冬　桂心　生地(各二/錢)　大棗(四/枚)¶
　粳米(一/合)　淡竹葉(二/錢)　芍藥(炒一/錢)¶
　　水煎服¶
産後血弱虚煩四物加茯神逺志服之¶
<pb:KR3e0076_WYG_023-22a>¶
産後餘血不盡奔心煩悶生藕汁飲一二盞甚效竹瀝¶
　亦佳¶
竹葉湯　産後短氣欲絶心中煩悶以此補之¶
　竹葉　麥冬　小麥(各一/升)　甘草(一/兩)　生薑(二/兩)¶
　大棗(十四/枚)¶
　　水一斗煮小麥竹葉至八升去渣納餘藥煮取三¶
　　升去渣温服　虚悸加人参二兩氣力少加糯米¶
　　五合¶
<pb:KR3e0076_WYG_023-22b>¶
　　産後血渇¶
薛氏曰若出血過多虚火上炎用童子小便或四物白¶
　术麥冬丹皮若胃氣虚而有熱用竹葉歸茋湯若血¶
　虚發熱用八珍加麥冬五味若血脱發熱煩躁用當¶
　歸補血湯若胃氣虚弱用補中益氣湯或七味白术¶
　散¶
七味白术散　治中氣虚弱津液短少口乾作渇或因¶
　吐瀉所致¶
<pb:KR3e0076_WYG_023-23a>¶
　人参　白术(炒/)　白茯苓　木香　炙甘草　藿香¶
　葛根(各一/錢)¶
　　水煎服¶
竹葉歸茋湯　治胃氣虚熱口乾作渇惡冷飲食¶
　竹葉(一錢/半)　當歸(一/錢)　黄茋(二/錢)　白术　人参(各一/錢)¶
　麥冬(七/分)　炙甘草(五/分)¶
　　水煎服¶
　　産後乍寒乍熱¶
<pb:KR3e0076_WYG_023-23b>¶
産後乍寒乍熱由血氣虚損隂陽不和若隂勝則乍寒¶
　陽勝則乍熱宜用増損四物湯若因敗血不散腹内¶
　作痛宜用奪命丹後用増損四物湯随病加減陳無¶
　擇云敗血流閉諸隂則寒流閉諸陽則熱用大調經¶
　散五積散¶
薛氏謂陽氣不足隂氣上入於陽中而惡寒者用補中¶
　益氣湯若因隂氣不足陽氣下䧟於隂中而發熱者¶
　用六味丸若氣血不足而惡寒發熱者用八珍湯若¶
<pb:KR3e0076_WYG_023-24a>¶
　病後寒熱倦怠者用補中益氣湯若肌熱大渇目赤¶
　面紅者用當歸補血湯¶
一産婦惡寒發熱此血氣虚寒用十全大補加炮薑而¶
　寒熱愈繼以補中益氣而肢體安¶
増損四物湯¶
　人参　當歸　芍藥(炒/)　川芎　乾薑(炒各/一兩)　甘草¶
　(四/錢)¶
　　毎劑五錢姜水煎服¶
<pb:KR3e0076_WYG_023-24b>¶
大調經散　治産後惡露未消寒熱自汗或肚腹作痛¶
　大荳(炒去皮/一兩半)　茯神(一/兩)　真琥珀(一/錢)¶
　　為末毎服二錢空心濃煎烏豆紫蘇湯調下¶
　　産後瘧疾¶
郭稽中曰産後乍寒乍熱者多是敗血為害或隂陽不¶
　和若槩作瘧疾治之誤矣¶
陳無擇曰産後寒熱或一二日或二三日一發或先寒¶
　後熱或先熱後寒或寒多熱少或寒少熱多或純寒¶
<pb:KR3e0076_WYG_023-25a>¶
　純熱者皆是瘧疾最難治療可用草果飲生熟飲四¶
　獸飲選而用之¶
薛氏曰此症當以補胃氣為主佐以草果飲之䫫若胃¶
　氣稍充以草果飲為主佐以補胃之劑大抵産後瘧¶
　疾因脾胃虚弱飲食停滯或外邪所感或欝怒傷脾¶
　或暑邪所伏審係飲食用六君子加桔梗蒼术藿香¶
　如外邪多而飲少用藿香正氣散如外邪少而飲食¶
　多用人参養胃湯勞役所傷用補中益氣湯氣血虚¶
<pb:KR3e0076_WYG_023-25b>¶
　弱用十全大補加炮薑中氣虚寒用六君加薑桂元¶
　氣脱䧟急加附子葢氣虚則寒血虚則熱胃虚則惡¶
　寒胃氣下䧟則寒熱交作或吐&KR0008;不食腹痛煩渇發¶
　熱譫語或手足逆冷寒戰如慄雖見百症但温補脾¶
　胃其病自退¶
増損柴胡湯　産後虚熱寒熱如瘧食少腹脹¶
　柴胡　人参　甘草(炙/)　半夏　陳皮　川芎¶
　白芍(炒/)¶
<pb:KR3e0076_WYG_023-26a>¶
　　各等分毎帖七錢入薑棗水煎¶
白茯苓散　産後蓐勞頭目四肢疼痛寒熱如瘧¶
　白茯(一/兩)　當歸　川芎　桂心　白芍(炒/)　黄茋(炒/)¶
　人参(各半/兩)　熟地(四/錢)¶
　　右先以水三盞入猪腎一雙薑棗各三煎至二盞¶
　　入前藥半兩再煎至一盞許服之¶
猪腰子粥　産後蓐勞發熱用猪腰子一枚去膜切片¶
　用鹽酒拌先用粳米一合入葱椒煮粥鹽醋和將腰¶
<pb:KR3e0076_WYG_023-26b>¶
　子鋪在碗底以熱粥傾葢之如作盒生狀空心服¶
黄茋建中湯　産後諸虚不足發熱或惡寒腹痛¶
　黄茋(炒一/兩)　白芍(炒二/兩)　甘草(炒七/錢)　肉桂(一/兩)¶
　　毎服五錢薑棗水煎日二三服虚甚者須加附子¶
　　為要¶
藿香正氣散　治外感風寒内傷飲食頭痛寒熱或霍¶
　亂泄㵼或作瘧疾¶
　藿香(一錢/半)　桔梗(炒/)　大腹皮　紫蘇　半夏曲¶
<pb:KR3e0076_WYG_023-27a>¶
　茯苓　白芷　陳皮　白术(炒/)　厚朴(制各/一錢)¶
　炙甘草(五/分)¶
　　加薑棗水煎服¶
人参當歸散　治去血過多内熱短氣頭痛悶亂骨節¶
　作痛或虚煩咽燥有似瘧者¶
　人参　當歸　生地　桂心　麥冬　白芍(酒/炒)¶
　　各等分粳米一合竹葉十片水三鍾煎二鍾納前¶
　　藥五錢棗二枚煎至八分服虚甚者用熟地¶
<pb:KR3e0076_WYG_023-27b>¶
生生子曰按病机机要云治胎産之病從厥隂經論之¶
　無犯胃氣及上中二焦謂之三禁不可汗不可下不¶
　可利小便發汗者同傷寒下之早証利大便則脉數¶
　而已動於脾利小便則内亡津液胃中枯燥治之方¶
　法能無犯此三禁則營衛自和而寒熱自釋矣¶
又有惡露不盡或風邪乘虚䧟入血室者則晝日清明¶
　夜則譫語寒熱或只發熱如見鬼狀此為熱入血室¶
　用小柴胡湯加生地丹皮或四物加柴胡桃仁¶
<pb:KR3e0076_WYG_023-28a>¶
　　嘔吐腹脹及嘔逆不食¶
産後腹脹滿悶嘔吐者因敗血散於脾胃不能運化而¶
　致宜用抵聖湯治之¶
薛氏謂若飲食停於脾宜用六君厚朴若飲食傷於胃¶
　宜用六君子湯或加砂仁神麯之類大凡損其脾者¶
　當節其飲食為善¶
抵聖湯¶
　赤芍藥　半夏　澤蘭葉　人参　陳皮　炙甘草¶
<pb:KR3e0076_WYG_023-28b>¶
　(各一/錢)　生薑(焙乾/半兩)¶
　　水煎極效¶
胃為水穀之海以養臟府産後胃氣虚弱飲食所傷必¶
　致嘔逆不食也治法不過温養脾胃審其所傷之物¶
　而推治之或有陽氣衰微火不生土者八味丸若嘔¶
　吐泄㵼手足俱冷或肚腹作痛乃虚寒極矣急用理¶
　中湯加附子桂心而甦者¶
一産婦朝吐痰夜發熱日夜無寐或用清痰降火肌體¶
<pb:KR3e0076_WYG_023-29a>¶
　日痩飲食日少前症愈甚詎思早吐痰脾氣虚夜發¶
　熱肝血虚晝夜無寐脾血耗也遂用六君子加逍遥¶
　散歸脾湯以次調補而痊¶
開胃散　治産後胃虚嘔吐胸滿不食¶
　訶子肉(一兩/半)　人参(一/兩)　炙甘草(半/兩)¶
　　毎劑五錢薑水煎服¶
産後胃虚嘔逆¶
　橘紅(一/兩)　半夏　炙甘草(各半/兩)　藿香(三/兩)¶
<pb:KR3e0076_WYG_023-29b>¶
　　毎劑五錢薑水煎服¶
治産後嘔逆不食¶
　白术(五/錢)　生薑(六/錢)¶
　　水煎徐徐温服¶
石蓮散　産後胃寒咳逆嘔吐不食或腹作脹¶
　石蓮肉(一兩/半)　茯苓(一/兩)　丁香(半/兩)¶
　　為末毎二錢薑湯或米飲調下日三次¶
錢氏益黄散　脾土虚寒水反來侮以致嘔吐不食或¶
<pb:KR3e0076_WYG_023-30a>¶
　肚腹作痛或大便不時手足逆冷等証¶
　陳皮(一/兩)　青皮　訶子肉　炙甘草　丁香(各二/錢)¶
　　毎服四五錢水煎服¶
人参養胃湯　治外感風寒内傷飲食寒熱頭痛或變¶
　瘧疾¶
　半夏　厚朴(制/)　橘紅(各八/分)　藿香葉　草果¶
　茯苓　人参(各五/分)　蒼术(一/錢)　炙甘草(三/分)¶
　　右薑七片烏梅一箇水煎服¶
<pb:KR3e0076_WYG_023-30b>¶
　　産後喉中氣急喘促¶
産後喉中氣急喘促因營血暴竭衛氣無主獨聚於肺¶
　名曰孤陽㝡為難治若因敗血停凝服奪命丹若因¶
　營血暴絶服芎藭湯若因風寒所傷服旋覆花湯因¶
　氣欝結小調經散若傷飲食服見現丸¶
薛氏曰若脾胃氣虚用六君桔梗若兼外邪更加紫蘇¶
　中氣虚寒補中益氣加炮薑肉桂若陽氣虚脱更加¶
　附子若瘀血入肺急用二味参蘇飲¶
<pb:KR3e0076_WYG_023-31a>¶
一産婦喘促自汗手足俱冷常以手䕶臍腹此陽氣虚¶
　脱用参附湯四劑而愈¶
一味参蘇飲　治産後血入於肺面黒發喘欲死¶
　人参(一/兩)　蘇木(二/兩)¶
　　水煎頓服¶
旋覆花湯　治傷風寒暑濕喘嗽太盛坐卧不寧¶
　旋覆花　赤芍藥　半夏曲　前胡　甘草¶
　荆芥穗　五味子　茯苓　麻黄　杏仁¶
<pb:KR3e0076_WYG_023-31b>¶
　　各等分毎以五錢薑棗水煎服有汗者勿服¶
五味子湯　治産後喘促脉伏而厥¶
　五味子(杵/炒)　人参　杏仁(各二/錢)　麥冬　陳皮(各一/錢)¶
　　右薑三片棗二枚水煎服¶
芎藭湯¶
　芎藭　當歸　白芍(等/分)¶
　　毎五錢水煎服¶
　　産後口鼻黑鼻衂¶
<pb:KR3e0076_WYG_023-32a>¶
産後口鼻起黑氣及鼻衂者葢陽明經脉之海起於鼻¶
　交額中還出頰口交人中左之右右之左此産後氣¶
　虚營血散亂胃絶肺敗之症也急取緋線一條并産¶
　婦頂心髪二根𦂳繋中指節更無可療¶
薛氏曰按胃脉俠口繞承漿葢鼻凖屬脾土鼻孔屬肺¶
　金誠胃虚肺損氣脱血死之症急用二味参蘇飲加¶
　附子五錢亦有獲生者¶
　　産後月水不通¶
<pb:KR3e0076_WYG_023-32b>¶
産後乳子周歲而經不行是其常也若半歲而經行此¶
　血有餘也若一二歲不行而無疾不必服藥若肢體¶
　倦怠食少内熱是血少也宜健脾胃若以藥通之則¶
　誤矣¶
薛氏曰脾胃虚弱用六君子若兼欝火傷脾用歸脾湯¶
　加丹皮山梔若怒火傷血宜四物合小柴胡氣血俱¶
　虚八珍湯加丹皮¶
　　産後四肢浮腫¶
<pb:KR3e0076_WYG_023-33a>¶
産後四肢浮腫者乃敗血乗虚流注宜用小調經散陳¶
　無擇云若風邪乘於氣分皮膚腫而浮虚乃氣也若¶
　皮膚腫如熟李乃水也葢氣腫者宜發汗水腫者宜¶
　利小便¶
薛氏謂若寒水侮土宜養脾肺若氣虚浮腫宜益脾胃¶
　若水氣浮腫宜補中氣仍恭水分血分而治¶
一産婦飲食少思服消導之劑四肢浮腫乃中氣不足¶
　朝用補中益氣湯夕用六君子而愈後因怒腹脹誤¶
<pb:KR3e0076_WYG_023-33b>¶
　服沉香化氣丸吐瀉不止飲食不進小便不利肚腹¶
　四肢浮腫用金櫃加減腎氣丸而愈¶
小調經散¶
　没藥　琥珀　桂心　芍藥　當歸(各一/錢)¶
　　為末毎服五分薑汁温酒調¶
大調經散　最治腫滿喘急煩渇小便不利¶
　方具乍寒乍熱卷¶
治血虚氣腫水腫¶
<pb:KR3e0076_WYG_023-34a>¶
　澤蘭葉　防已(等/分)¶
　　為末毎以二錢温酒調下或醋湯亦可¶
金匱加減腎氣丸　治脾腎虚寒腰重脚腫濕飲留積¶
　小便不利或肚腹脹腫四肢浮腫氣喘痰甚或已成¶
　水症其效如神¶
　白茯苓(三/兩)　牛膝　附子(五/錢)　桂心　車前子¶
　山茱茰(肉/)　丹皮　山藥　澤㵼(各一/兩)　熟地黄(四/兩)¶
　　為末煉蜜丸梧子大毎服七八十丸空心米飲下¶
<pb:KR3e0076_WYG_023-34b>¶
　　産後腹痛瀉利¶
産後腹痛㵼利因腸胃虚弱寒邪乘襲或水穀不化洞¶
　泄膓鳴或手足逆冷用調中湯治之陳無擇謂若六¶
　滛七情而致者當随所感而治之　若胸膈飽脹或¶
　惡食吞酸此飲食停滯用六君枳實山查以消導若¶
　食既消而仍痛更或頭痛熱渇惡寒欲嘔此中氣被¶
　傷用補中益氣半夏茯苓以益脾胃¶
調中湯¶
<pb:KR3e0076_WYG_023-35a>¶
　良薑　當歸　桂心　芍藥　附子(炮/)　川芎(各一/兩)¶
　甘草(炒五/錢)¶
　　毎服五錢水煎¶
五味子散　産後泄㵼或腎泄在五更侵晨作瀉飲食¶
　不進或大便不實登厠無時¶
　五味子(炒三/兩)　吳茱茰(炒五/錢)¶
　　共為末毎以二錢白湯調下為丸尤妙¶
四神丸　治脾腎虚弱侵晨五更作瀉或全不思食或¶
<pb:KR3e0076_WYG_023-35b>¶
　食而不化大便不實¶
　破故紙(炒四/兩)　肉荳䓻(二兩/生用)　五味子(二/兩)¶
　吳茱茰(炒四/兩)¶
　　為末用大紅棗四十九枚生薑四兩以水共煮爛¶
　　去薑以棗肉和藥搗為丸梧子大空心鹽湯下¶
二神丸　治同即前四神丸減去五味子吳茱茰¶
　　産後赤白痢¶
産後痢疾因飲食六滛七情傷於脾胃或渗大腸皆為¶
<pb:KR3e0076_WYG_023-36a>¶
　難治若飲食不進謂之虚痢氣宇不順謂之氣痢寒¶
　熱温涼升降調補各随所宜而施治之　白屬氣分¶
　而赤屬血分也若米食所傷用六君加穀蘖若麵食¶
　所傷加麥蘖若肉食所傷加山查神曲凡兼嘔吐俱¶
　加霍香若兼嚥酸或嘔吐用前藥送越鞠丸若肝木¶
　尅脾土用六君加柴胡炮薑若寒水反來侮土用錢¶
　氏益黄散若久瀉或元氣下䧟兼補中益氣湯以升¶
　發陽氣若瀉痢色黄乃脾土真色宜加木香肉荳&KR1740;¶
<pb:KR3e0076_WYG_023-36b>¶
　若屬脾土虚寒六君加木香薑桂若脾腎虚寒用補¶
　中益氣湯及四神丸若下元虚寒用八味丸以補土¶
　母若以小便澁滯肢體漸腫或兼喘咳用金櫃腎氣¶
　丸以補脾腎利水道若胃氣虚弱而四肢浮腫須補¶
　胃為主若久而不愈是氣虧損也必用四神丸六味¶
　丸八味丸三方以補足三隂若用分利導水之劑是¶
　虚其虚也¶
産後痢疾作渇者乃内亡津液或胃氣虚不生津液但¶
<pb:KR3e0076_WYG_023-37a>¶
　止其渇其痢自瘥　若渇而不喜冷飲屬胃氣虚故¶
　無津液宜用七味白术散或錢氏白术散如夜間發¶
　熱口渇屬腎氣虚而不能潤用六味丸並佐以益氣¶
　湯以滋化源¶
一産婦瀉痢發熱作渇吐痰肌體消痩飲食少思或胸¶
　膈痞滿或小腹脹墜年餘矣乃脾腎之瀉朝用二神¶
　丸夕用六君子三月餘而痊¶
一産婦患前症形體倦怠飲食不進與死為鄰此脾胃¶
<pb:KR3e0076_WYG_023-37b>¶
　俱虚也用四神丸十全大補湯而愈¶
　　産後大便秘澁¶
産後大便秘澁因腸胃虚弱津液不足若小腹悶脹宜¶
　服麻仁丸潤之若用寒藥則促其危矣¶
薛氏曰若計其日期飲食數多即用藥通之禍在反掌¶
　之間必待腹滿覺脹欲去不能者乃結在直腸宜用¶
　猪胆汁導而潤之若服苦寒䟽通反傷中氣通而不¶
　止或成痞症若去血過多宜用十全大補血虚火燥¶
<pb:KR3e0076_WYG_023-38a>¶
　用加味四物氣血兩虚用八珍湯雖數日不通飲食¶
　如常腹中如故仍用八珍加杏仁桃仁治之若泥其¶
　日期飲食而强通之則誤矣¶
一産婦大便七日不通飲食如常腹中如故此腹未滿¶
　也用八珍加桃杏仁至二十一日腹滿欲行用猪胆¶
　汁潤去而安¶
一婦大便秘澁諸藥不應苦不可言飲人乳而安¶
麻仁丸¶
<pb:KR3e0076_WYG_023-38b>¶
　火麻仁(研如/泥)　枳殻　人参(各四/兩)　大黄(二/分)¶
　　右為末入麻仁煉蜜丸如梧子大毎服二十丸空¶
　　心温酒下未通漸加不可過服¶
阿膠枳殻丸　治産後大便秘澁以阿膠枳壳二味等¶
　分為末蜜丸梧子大滑石末為衣白湯送下二十丸¶
　未行再服¶
　　産後大小便不通¶
良方曰此因腸胃虚弱津液枯竭故也(宜恭前秘/結門詳治)¶
<pb:KR3e0076_WYG_023-39a>¶
一産婦大小便不通諸藥不應將危矣令飲牛乳一日¶
　稍通三日而痊人乳尤善¶
桃花散　治膀胱氣滯血澁大小便秘¶
　桃仁　葵子　滑石　檳榔¶
　　各等分為末毎以三錢空心葱白煎湯調下¶
　　産後遺糞¶
良方取故燕窠中草燒為末或枯礬牡蠣或白斂芍藥¶
　各等分為末俱用酒調服或用固腸亦可¶
<pb:KR3e0076_WYG_023-39b>¶
薛氏曰若脾腎虚弱用還少丹仍以補中益氣湯為主¶
　虚寒加肉荳蔲補骨脂或四神丸若脾腎虚寒兼八¶
　味丸仍佐前二方¶
一産婦小便出糞名大小腸交乃氣血俱虚失行常道¶
　先用六君子湯二劑又用五苓散一劑而痊循常腸¶
　交亦可傚治¶
還少丹　治脾腎虚寒飲食少思發熱盗汗遺精白濁¶
　又治真氣虧損肌體痩弱等症¶
<pb:KR3e0076_WYG_023-40a>¶
　肉蓰蓉　逺志(去/心)　茴香　巴㦸　山藥　牛膝¶
　熟地　枸杞子　石菖蒲　山茱茰(肉/)　楮寔子¶
　五味子　杜仲(去皮/薑炒)　白茯苓(各二/兩)¶
　　各另為末棗肉百枚加煉蜜為丸如梧子大毎服¶
　　五七十丸空心酒下¶
　　産後諸淋¶
良方謂乃熱客於脬虚則頻數熱則澁痛氣虚兼熱血¶
　入胞中則血随小便出而為血淋也¶
<pb:KR3e0076_WYG_023-40b>¶
薛氏曰若膀胱虚熱用六味丸若隂虚而陽無以化用¶
　滋隂腎氣丸葢土生金金生水當滋化源也與小便¶
　淋瀝頻數卷叅治¶
滑石散治熱淋¶
　滑石(五/分)　通草　車前子　葵子(各四/分)¶
　　右為細末漿水調服¶
治小腸有熱小便澁痛或為血淋¶
　&KR1840;麥　黄芩　冬葵子(各二/兩)　通草(二/兩)　大棗(十二/枚)¶
<pb:KR3e0076_WYG_023-41a>¶
　　右水六升煎二升半分二服¶
治脾氣不利小便不通¶
　　橘紅為末以二錢空心温酒下¶
治肺氣不利小便不通¶
　杏仁(十四/枚)¶
　　去皮尖炒食之¶
治脬轉小便不利¶
　滑石(一錢/半)　寒水石(一/錢)¶
<pb:KR3e0076_WYG_023-41b>¶
　　煎服¶
一産婦小水淋瀝或時自出用分利降火之劑二年不¶
　愈此肺腎氣虚用補中益氣湯六味地黄丸而痊¶
凡産婦小便頻數者乃氣虚不能制故也¶
　　小便不禁¶
廣濟方治産后小便不禁用雞毛燒灰千金翼用白薇¶
　芍藥為末俱用温酒下日三服或桑螵蛸半兩龍骨¶
　一兩為末毎二錢粥飲調下¶
<pb:KR3e0076_WYG_023-42a>¶
薛氏謂若脾肺氣虚用補中益氣湯若肝腎隂虚六味¶
　地黄丸若肝腎虚寒用八味丸¶
補脬飲　治胞破小便淋瀝¶
　生絹(黄色者/一尺)　白牡丹(用根/皮)　白芨(各一/錢)¶
　　水一碗煎至絹爛温服服後忌言語否則無功¶
雞内金散　治氣虚溺床用雄雞肶胵并腸燒為末以¶
　温酒調下¶
　　産後小便出血¶
<pb:KR3e0076_WYG_023-42b>¶
此因虚熱血渗於脬也以亂髪洗浄燒為末米飲調服¶
　或滑石末一錢生地黄汁調下¶
一産婦尿血面黄脇脹少食此肝木乗脾土也用加味¶
　逍遥補中益氣兼服而愈後為懐抱不禁食少體倦¶
　驚悸無寐便血復出用加味歸脾湯二十餘劑將愈¶
　惑于衆論服犀角地黄湯諸症復作仍守前湯而愈¶
　　産後隂脱玉門不閉¶
此因坐産努力舉動房勞所致或脱肛隂挺逼迫腫痛¶
<pb:KR3e0076_WYG_023-43a>¶
　小便淋瀝¶
薛氏謂氣血虚弱宜用十全大補湯若腫脹焮痛肝經¶
　虚熱也加味逍遥散若憂怒肝脾氣血傷也加味歸¶
　脾湯若暴怒肝火血傷也龍胆瀉肝散¶
一産婦玉門不閉發熱惡寒用十全大補湯加五味子¶
　數劑而寒熱退用補中益氣加五味子數劑而玉門¶
　閉矣¶
硫黄散　産後陽氣虚寒¶
<pb:KR3e0076_WYG_023-43b>¶
　硫黄　烏賊魚骨　五味子(各半/兩)¶
　　為末掺患處　一方蛇床子(一/升)炒熱帛包熨患處¶
　　亦治隂腫¶
　　産後乳少或止¶
乳汁乃氣血所化若元氣虚弱則乳汁短少初産乳房¶
　焮脹此乳未通若暴怒乳出肝經風熱若累産無乳¶
　此内亡津液葢乳汁資於衝任若婦人疾在衝任乳¶
　少而色黄生子則怯弱而多疾¶
<pb:KR3e0076_WYG_023-44a>¶
薛氏云此氣血虚弱而不能化生宜壯脾胃怒動肝胆¶
　而乳腫汁出宜清肝火屢産無乳或大便澁滯當滋¶
　化源氣血旺則乳汁溢¶
一産婦因乳少服藥通之致乳房腫脹發熱作渇此氣¶
　血虚以玉露散補之而愈¶
湧泉散　能通乳¶
　王不留行　麥門冬　瞿麥　龍骨(各二/錢)¶
　　右用猪蹄汁一碗酒一杯煎服良久以木梳于乳¶
<pb:KR3e0076_WYG_023-44b>¶
　　房上梳下忌薑椒辛辣¶
玉露散　乳脉不通身體壯熱頭目昏痛大便澁滯¶
　人参　茯苓　桔梗(炒/)　芍藥(各一/錢)　甘草(炙六/分)¶
　　右㕮咀水煎服愈¶
凡未産而乳先出謂之乳泣生子多不育¶
産婦氣血方盛乳房作脹或無兒飲因而脹痛増寒發¶
　熱用麥芽二三兩炒熟水煎服之立消¶
一産婦勞役或乳汁來如湧泉昏昧吐痰此陽氣虚而¶
<pb:KR3e0076_WYG_023-45a>¶
　厥也灌以獨参湯而甦更以十全大補湯數劑而安¶
　矣¶
一婦乳頭裂破以秋茄子裂開者隂乾燒存性為末水¶
　調塗之而愈¶
　　婦人繭唇¶
内經曰脾氣開於口又曰脾之榮在唇葢燥則乾熱則¶
　裂風則瞤寒則掲若腫起白皮皺裂如蠶繭名曰繭¶
　唇有腫重出如繭者有本細末大如繭如瘤者其因¶
<pb:KR3e0076_WYG_023-45b>¶
　或胎産經行而隂血損或七情動火而榮血虧或心¶
　火傳授脾經或厚味積熱傷脾大要審本症察兼症¶
　補腎水生脾血則燥自潤火自除風自息腫自消若¶
　患者忽略治者不察内用清熱消毒之藥外用追蝕¶
　線結之法反為敗症慎哉¶
一婦懐抱久鬱或時胃口嘈辣胸膈不利月水不調晡¶
　熱食少體倦唇腫已年餘矣此脾經鬱火傷血用歸¶
　脾湯加薑汁炒黄連山梔少佐吳茱茰嘈辣頓去飲¶
<pb:KR3e0076_WYG_023-46a>¶
　食少進乃去黄連加貝母逺志胸膈通利飲食如常¶
　又用加味逍遥散歸脾湯間服百餘劑月水調而唇¶
　瘡愈¶
一婦月經不調兩足發熱至年餘而身亦熱勞則足腿¶
　痠疼又年餘唇腫裂痛又半年唇裂出血形體痩倦¶
　飲食無味月水不通唇下腫如黑棗此肝脾血虚火¶
　症也彼不信用通經藥而殁¶
一婦口苦脇脹此肝火之症也用小柴胡加山梔黄連¶
<pb:KR3e0076_WYG_023-46b>¶
　少愈更以四君子加芍藥當歸柴胡調補脾胃而痊¶
一婦毎怒口苦發熱晡熱此肝火盛而血傷也以小柴¶
　胡合四物二劑以清火而生血更以四物加柴胡白¶
　术茯苓丹皮生血健脾而安¶
一婦因怒齒痛寒熱作嘔用清胃等藥益甚乃肝火傷¶
　胃寒凉復傷故也用六君子加芍藥柴胡山梔而安¶
一婦胃中嘈辣甚則熱痛後患齒痛此胃中痰火也以¶
　二陳加芩連吞越鞠丸而瘳¶
<pb:KR3e0076_WYG_023-47a>¶
一婦因怒牙疼寒熱此肝火侮脾土用小柴胡加芎歸¶
　苓术山梔而疼痛止用加味逍遥散而寒熱退¶
清胃散　治醇酒厚味唇齒作痛或齒齦潰爛或連頭¶
　面頸項作痛¶
　黄連(炒一/錢半)　川歸　生地　丹皮(各一/錢)升麻(二/錢)¶
　　右水煎服如寔熱便秘加大黄¶
加味清胃散　即前方加犀角甘草連翹¶
凉膈散　治積熱煩渇面赤内熱頭昏咽痛便溺赤澁¶
<pb:KR3e0076_WYG_023-47b>¶
　狂言譫語睡卧不安¶
　大黄　朴硝(各一/錢)　甘草(一/錢)　連翹(二/錢)梔子　黄芩¶
　薄荷(各/錢)一¶
　　水煎服¶
補黄散　治脾胃虚熱口舌生瘡畏冷飲食¶
　人参　白术(炒各/一錢)　白芍(炒/)　陳皮　甘草(炙各/五分)¶
　　右薑棗水煎服¶
四順清凉飲　加山梔大力子名加味清凉飲　治臟¶
<pb:KR3e0076_WYG_023-48a>¶
　腑實熱秘結口舌生瘡¶
　當歸　赤芍　甘草　大黄(各一/錢)¶
　　右水煎服¶
人参安胃散　治服峻劑損脾胃口舌生瘡¶
　人参　茯苓(各一/錢)　黄芪(炒二/錢)　生甘草　炙甘草¶
　黄連(炒各/五分)　白芍(七/分)¶
　　水煎服¶
温中丸　一名人参理中丸　治中氣虚熱口舌生瘡¶
<pb:KR3e0076_WYG_023-48b>¶
　不喜飲冷肢體倦怠少思飲食¶
　人参　炙甘草　白术(炒各/等分)¶
　　為末薑汁糊為丸梧子大毎服五十丸白湯送下¶
柳華散　治熱毒口瘡¶
　黄栢(炒/)　蒲黄　青黛　人中白(煆/)¶
　　右等分為細末敷之¶
四物湯　治血熱口舌生瘡或牙齦腫潰發熱煩躁不¶
　安¶
<pb:KR3e0076_WYG_023-49a>¶
加味四物湯　即四物加丹皮柴胡山梔¶
四物二連湯　治血熱口舌生瘡或夜發寒熱¶
　當歸　熟地　白芍(炒/)　川芎　胡黄連　川連(炒/各)¶
　(一/錢)¶
　　水煎服之¶
甘桔湯　治咽喉腫痛¶
　甘草(六/錢)　苦梗(二/錢)¶
　　右水煎服¶
<pb:KR3e0076_WYG_023-49b>¶
　¶
　¶
　¶
　¶
　¶
　¶
　¶
　赤水元珠卷二十三¶
