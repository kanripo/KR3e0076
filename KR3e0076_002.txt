# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.296909
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷二
<pb:KR3e0076_WYG_002-1a>¶
欽定四庫全書¶
　赤水元珠卷二¶
　　　　　　　　　　　　明　孫一奎　撰¶
　　暑門¶
　　　明暑篇¶
五運六化篇曰相火之化暑主於夏夏之為言大也與¶
　午同意炎暑乃行有中有冐有傷有暑風乃三之氣¶
　也¶
<pb:KR3e0076_WYG_002-1b>¶
内經曰因於暑汗煩則喘渴靜則多言體若燔炭汗出¶
　而散先夏至日發者為病温後夏至日發為病暑暑¶
　當與汗皆出勿止¶
　脈虚身熱得之傷暑¶
難經曰傷暑得之為正邪火自病也當惡臭其病身熱¶
　而煩心痛其脈浮大而散¶
潔古曰靜而得之為中暑動而得之為中熱中暑者隂¶
　症中熱者陽症¶
<pb:KR3e0076_WYG_002-2a>¶
東垣曰暑熱之時無病之人或避暑熱納涼於深堂大¶
　厦得之者名曰中暑其病必頭痛惡寒身形拘急肢¶
　節疼痛而煩心肌膚火熱無汗為房室之隂寒所遏¶
　使周身陽氣不得伸越多以大順散熱藥主之是也¶
　若行人農夫於日中勞役得之者名曰中熱其病必¶
　苦頭痛發燥熱惡熱捫之肌膚大熱必大渴引飲汗¶
　大泄無氣以動乃為天熱外傷肺氣蒼术白虎湯涼¶
　劑主之¶
<pb:KR3e0076_WYG_002-2b>¶
劉宗厚曰按此論中暑即仲景所謂中暍是也此只作¶
　暑熱分之可見有陰陽二症受病不同然夏月受病¶
　有隂寒所遏使周身陽氣不得伸越以大順散主之¶
　者為中暑葢當暑月名之猶冬月發熱為傷寒也但¶
　中熱治例雖云用蒼术白虎湯而又處清暑益氣之¶
　法況大順散一方是仲景太陽例藥然東垣施用諒¶
　不如此必有若益氣湯証例發揮曄曄者惜乎無傳¶
　故使後人不能無疑也詳後所論矧中暑証亦有於¶
<pb:KR3e0076_WYG_002-3a>¶
　勞役動而得者中熱証亦有於避暑靜而得之者大¶
　抵因人元氣虚實不同故所受亦異為治豈得而無¶
　變法哉¶
陳無擇曰暑熱喜歸心心中之使人噎悶昏不知人入¶
　肝則眩暈頑痺入脾則昏睡不覺入肺則喘滿痿嬖¶
　入腎則消渴凡中暍者死治之切不得用冷惟宜温¶
　養得冷則死道途中無湯即以熱土熨臍中仍以熱¶
　溺沃之槩可見矣凡覺中暑急嚼生薑一大塊水送¶
<pb:KR3e0076_WYG_002-3b>¶
　下如已迷悶嚼大蒜一大瓣水送下如不能嚼水研¶
　灌之立醒¶
治暑之法清心利小便甚好若自汗甚者不可利小便¶
　宜白虎湯清解之次分表裡治之如在表頭疼惡寒¶
　雙解散加香薷及二香散香薷飲之類解之如在半¶
　表半裡泄瀉煩渴飲水吐逆者五苓散治之熱甚煩¶
　渴者益元散清之若表解裏熱甚宜半夏解毒湯下¶
　神芎丸酒蒸黄連丸等或人平素弱及老人冐暑脈¶
<pb:KR3e0076_WYG_002-4a>¶
　㣲下利渴而喜温或厥冷不省人事宜竹葉石膏湯¶
　加熟附半箇冷飲次以來復丹五苓散治之凡夏暑¶
　証不可服諸熱燥劑致班毒發黄小水不通悶亂而¶
　死矣¶
盛夏發熱有傷寒冐暑二証若熱有進退則為冐暑一¶
　向熱不止則為傷寒¶
林氏曰中暑之証面垢悶倒昏不知人冷汗自出手足¶
　㣲冷或吐或瀉或喘或滿其脈浮虚名曰暑風慎不¶
<pb:KR3e0076_WYG_002-4b>¶
　可用冷水及純大寒之劑即以蘇合香圓薑湯調灌¶
　或研蒜水灌之醒後用清暑之藥調理又有因暑氣¶
　入於心包絡而鼔激痰塞心竅卒倒不語者急宜吐¶
　出痰涎隨用導痰湯合黄連香薷飲加竹&KR0377;薑汁¶
丹溪云暑乃夏月炎暑也盛熱之氣著人也有冐有傷¶
　有中三者有輕重之分虚實之辨或腹痛水瀉者脾¶
　與大腸受之惡心者胃口有痰飲也此二者冐暑也¶
　可用黄連香薷飲清暑益氣湯葢黄連退暑熱香薷¶
<pb:KR3e0076_WYG_002-5a>¶
　消蓄水或身熱頭疼躁亂不寧者或身如針刺者此¶
　為熱傷在分肉也當以解毒白虎湯加柴胡氣虚者¶
　加人參或咳𠻳發寒熱盜汗出不止脈數者熱在肺¶
　經用清肺湯柴胡天水散之類急治則可遲則不救¶
　火乗金此為中暑　凡治病須要明白辨别慎勿滚¶
　同施治春秋間亦或有之切莫執一隨病處方為妙¶
　　按傷暑與傷寒身皆發熱不可不辨明施治葢寒¶
　　傷形熱傷氣傷寒則外惡寒而脈浮𦂳經曰脈盛¶
<pb:KR3e0076_WYG_002-5b>¶
　　身寒得之傷寒脈虚身熱得之傷暑傷暑則不惡¶
　　寒而脈虚為異也故從小柴胡湯渴加知母石膏¶
　　或人參白虎湯或清暑益氣湯¶
人參白虎湯　治暑熱發渴脈虚¶
　人參(一錢/半)知母(二錢/)石膏(五錢/)甘草(一錢/)¶
　　粳米(一合/)水煎服¶
竹葉石膏湯¶
　石膏(一兩/)半夏(二錢/半)甘草　人參(各二/錢)麥門冬(五錢/)¶
<pb:KR3e0076_WYG_002-6a>¶
　竹葉(十片/)¶
　　每服一兩生薑三片水煎服¶
十味香薷飲　治伏暑身倦神昏頭重吐利¶
　香薷(一兩/)人參　陳皮　白术　茯苓　黄耆¶
　木𤓰　厚朴　白扁豆　甘草(各五錢/)¶
　　每服一兩水煎服¶
　一方無參耆陳皮加紫蘇藿香檀香各等分名消暑¶
　十全飲　除暑渴霍亂吐瀉¶
<pb:KR3e0076_WYG_002-6b>¶
益元散　治熱而煩悶小便赤澁¶
　滑石(六兩/)甘草(一兩/)¶
　　右為末毎服二錢或三錢冷水調下燈心湯亦可¶
　　　熱盛加辰砂　欲發汗用葱白湯調¶
五苓散¶
　白术　茯苓　猪苓(各一/兩半)澤瀉(二兩/半)桂(一兩/)¶
　　右為末毎服二三錢熱湯調下¶
　加辰砂名辰砂五苓散¶
<pb:KR3e0076_WYG_002-7a>¶
縮脾飲　除暑渴止吐瀉¶
　砂仁　　草果　　烏梅(肉/)　甘草(炙各/四兩)¶
　扁豆　　乾葛(各二/兩)¶
　　每服六錢水煎冷服¶
大順散　治冐暑伏熱引飲過多脾胃受濕水穀不分¶
　氣逆霍亂嘔吐¶
　甘草　　乾薑　　杏仁(去皮/尖)桂¶
　　右先將甘草用白砂炒黄次入薑却下杏仁以不¶
<pb:KR3e0076_WYG_002-7b>¶
　　作聲為度篩去砂入桂為末每服二三錢水煎温¶
　　服　如煩躁井花水調服以沸湯㸃服亦得¶
來復丹　治伏暑泄瀉身熱脈弱¶
　硝石(一兩同硫黄火上㣲炒用/柳條攪結砂子不可火大)太隂𤣥精石(一兩/研)¶
　硫黄(一兩/)青皮　　五靈脂(去沙/土)陳皮(各二/兩)¶
　　右為末好醋糊為丸菉豆大空心米飲下二三十¶
　　丸¶
大黄龍丸　中暑昏暈身熱惡寒頭痛或往來寒熱煩¶
<pb:KR3e0076_WYG_002-8a>¶
　渴吐瀉¶
　舶上硫黄　　硝石(各一/兩)雄黄　　滑石¶
　白礬(各五/錢)寒食麵(四兩/)¶
　　右為末滴水丸如梧子大每服五丸至七丸漸加¶
　　至四十丸¶
　　劉宗厚曰此藥通利三焦分理隂陽温胃開結治¶
　　揮霍變亂神志昏憒元氣下䧟者甚㨗然病因實¶
　　火濕熱者勿用¶
<pb:KR3e0076_WYG_002-8b>¶
子和桂苓甘露飲　伏暑發渴脈虚¶
　桂　　　人參　　藿香(各半/兩)茯苓¶
　白术　　甘草　　葛根　　澤瀉¶
　石膏　　寒水石(各一/兩)木香(一錢/)¶
　　為末白湯調三錢¶
宣明桂苓甘露飲¶
　茯苓　　澤瀉(各一/兩)石膏　　寒水石(各二/兩)¶
　滑石(四兩/)白术　　桂　　　猪苓(各半/兩)¶
<pb:KR3e0076_WYG_002-9a>¶
　　為末温湯調下二三錢¶
生脈散¶
　人參　　五味子　麥門冬(各二/錢)¶
　　水煎服　一方加黄耆甘草¶
却暑散　治冐暑伏熱頭目眩暈嘔吐瀉痢煩渴背寒¶
　面垢¶
　赤茯苓　　甘草(生各/四兩)寒食麵　生薑(各一/觔)¶
　　右為末毎服二錢白湯下¶
<pb:KR3e0076_WYG_002-9b>¶
冷香飲子　治傷暑暍霍亂腹痛煩躁脈沈㣲或伏¶
　草果(仁三/兩)附子　　陳皮(各一/兩)甘草(五錢/)¶
　　每服一兩水煎入薑冷服¶
黄連解毒湯　　　方在火門¶
二氣丹　伏暑傷冷二氣交錯中脘痞悶或頭痛惡心¶
　並治¶
　硝石　　硫黄(各等/分)¶
　　右為末銀器内文武火炒令鵞黄色再碾細用糯¶
<pb:KR3e0076_WYG_002-10a>¶
　　米煮糊為丸如桐子大每服四十丸新汲水下¶
香薷丸　大人小兒傷暑伏熱燥渴瞀悶頭目昏眩胸¶
　膈煩滿嘔噦惡心口苦舌乾肢體困倦不思飲食或¶
　發霍亂吐利轉筋並治¶
　香薷(去根/一兩)木𤓰　　紫蘇葉　藿香(洗/)¶
　茯神(去心各/半兩)甘草(炙/)檀香　　丁香(各二/錢半)¶
　　右為末煉蜜和丸雞頭子大每服一丸至二丸細¶
　　嚼温湯下或新汲水化下¶
<pb:KR3e0076_WYG_002-10b>¶
春澤湯　伏暑發熱煩渴引飲小便不利兼治傷寒隂¶
　陽不分疑似之間最宜服此¶
　澤瀉(三錢/)猪苓　　茯苓　　白术(各二/錢)桂心¶
　柴胡(各一/錢)人參　　麥門冬(各一/錢半)¶
　渴甚去桂加五味子黄連(各二/錢)¶
香朴飲子　大人小兒伏暑吐瀉虚煩悶亂¶
　人參　　烏梅(肉/)　茯苓　　甘草(炙/)　紫蘇¶
　澤瀉　　香薷　　半夏麯　白扁豆　木𤓰¶
<pb:KR3e0076_WYG_002-11a>¶
　厚朴(薑制各/一錢)¶
　　薑三片棗一枚水煎服¶
清暑六和湯　心脾不調氣不升降霍亂轉筋嘔吐泄¶
　瀉寒熱交作痰喘咳嗽胃脘痞滿頭目昏痛肢體浮¶
　腫嗜卧倦怠小便赤澁并傷寒隂陽不分冐暑伏熱¶
　煩悶或成痢疾中酒煩渴畏食¶
　砂仁　　半夏(泡/)　杏仁(去皮/尖)人參　藿香¶
　扁豆　　香薷　　赤茯苓　厚朴(薑制/)木𤓰(各一/錢)¶
<pb:KR3e0076_WYG_002-11b>¶
　甘草(炙五/分)¶
　　薑五片棗一枚水煎服¶
消暑十全散　伏暑胃氣不和心腹滿痛¶
　香薷　　扁豆　　厚朴(薑制/)甘草(炙/)　紫蘇¶
　白术　　茯苓　　藿香　　木𤓰　　檀香(各一/錢)¶
　　薑三片水煎服¶
黄龍丸(和劑方/)治伏暑發熱嘔吐惡心¶
　黄連(净三十/二兩)好酒(五升/)煮乾研為細末麵糊丸梧子¶
<pb:KR3e0076_WYG_002-12a>¶
　大每服五十丸白湯下¶
枇杷葉散　治暑毒攻心衂血嘔血或吐瀉作渴¶
　香薷(二錢/)厚朴(薑炒一/錢半)甘草(炙一/錢半)麥門冬　木𤓰¶
　茅根(各一/錢)枇杷葉　陳皮　　丁香(各半/錢)¶
　　每服三五錢薑水煎服¶
　　注夏¶
子和曰痿之作也皆五月六月七月之時午者少隂君¶
　火之位未者濕土庚金伏火之地申者少陽相火之¶
<pb:KR3e0076_WYG_002-12b>¶
　分故痿發此三月之内為熱也故病痿之人其脈浮¶
　大¶
丹溪云注夏属隂虚元氣不足補中益氣中去柴升加¶
　炒黄栢挾痰者加南星¶
東垣曰刺志論云氣虛身熱得之傷暑熱傷氣故也痿¶
　論曰有所逺行勞倦逢大熱而渴渴則陽氣内伐内¶
　伐則熱舍於腎腎者水藏也今水不能勝火則骨枯¶
　而髓虚足不任身發為骨痿故下經曰骨痿者生於¶
<pb:KR3e0076_WYG_002-13a>¶
　大熱也此濕熱成痿令人骨乏無力故治痿獨取於¶
　陽明時當長夏濕熱大勝蒸蒸而熾人感之多四肢¶
　困倦精神短少懶於動作胸滿氣促肢節沈疼或氣¶
　髙而喘身熱而煩心下膨痞小便黄而數大便溏而¶
　頻或痢出黄如糜或如泔色或渴或不渴不思飲食¶
　自汗體重或汗少者血先病而氣不病也其脈中得¶
　洪緩若濕氣相搏必加之以遲病雖互換少差其天¶
　暑濕令則一也宜以清燥之劑治之内經曰陽氣者¶
<pb:KR3e0076_WYG_002-13b>¶
　衞外而為固也熱則氣泄今暑邪干衞故身熱自汙¶
　以黄耆甘温補之為君人參陳皮當歸甘草甘㣲温¶
　補中益氣為臣蒼术白术澤瀉滲利而除濕升麻葛¶
　根苦甘平善解肌熱又以風勝濕也濕勝則食不消¶
　而作痞滿故炒麯甘辛青皮辛温消食快氣腎惡燥¶
　急食辛以潤之故以黄栢苦寒借甘味瀉熱補水虚¶
　者滋其化源以人參五味子麥門冬酸甘㣲寒救天¶
　暑之傷於庚金為佐名曰清暑益氣湯¶
<pb:KR3e0076_WYG_002-14a>¶
　黄耆(一錢汗少/減五分)人參　　澤瀉　　白术¶
　神麯　　陳皮(各五/分)甘草(炙/)　葛根　　黄栢(酒浸/)¶
　麥冬　　歸身(各三/分)升麻　　蒼术(各一/錢)五味子(九/粒)¶
　青皮(三分/半)¶
　　作一服水二大盞煎至一盞去查食逺温服劑之¶
　　多少臨時斟酌此病皆由飲食勞倦傷其脾胃乗¶
　　天暑而病作也但藥中犯澤瀉猪苓茯苓燈心通¶
　　草木通淡味滲利小便之類皆從時令之旺氣以¶
<pb:KR3e0076_WYG_002-14b>¶
　　泄脾胃之客邪而補金水之不及也此正方已是¶
　　從權而立之若其時病濕熱脾旺之症或小便已¶
　　數腎肝不受邪者誤用之必大瀉真隂竭絶腎水¶
　　先損其兩目也復立變症加減法於後　如心火¶
　　乗脾乃血受火邪而不能升發陽氣伏於地中地¶
　　者人之脾也必用當歸和血少用黄栢以益真隂¶
　　　如脾胃不足之證須少用升麻乃足陽明太隂¶
　　引經之藥也使行陽道自脾胃中右遷少陽行春¶
<pb:KR3e0076_WYG_002-15a>¶
　　令生萬物之根蒂也更少加柴胡使諸經左轉生¶
　　發隂陽之氣以滋春升之和氣也　如脾虚緣心¶
　　火亢極而乗其土也其次肺氣受邪為熱所傷必¶
　　須多用黄耆甘草次之人參又次之三者皆甘温¶
　　之陽藥也脾始虚肺氣先絶故用黄耆之甘温以¶
　　益皮毛之氣而閉腠理不令自汗而損元氣也上¶
　　喘氣短懶語須用人參以補之心火乗脾須用炙¶
　　甘草以瀉火熱而補胃脾中元氣甘草最少恐滿¶
<pb:KR3e0076_WYG_002-15b>¶
　　也若脾胃之急痛并脾胃大虚腹中急縮腹皮急¶
　　縮者却宜多用經曰急者緩之咳甚者去人參如¶
　　口乾嗌乾者加乾葛　如脾胃既虚不能升浮為¶
　　隂火傷其生發之氣榮血大虧榮氣伏於地中隂¶
　　火熾盛日漸煎熬血氣虧少且心包與心主血血¶
　　減則心無所養致使心亂而煩病名曰寃寃者心¶
　　惑而煩悶不安也是由清氣不升濁氣不降清濁¶
　　相干亂於胸中使周身血氣逆行而亂經云從下¶
<pb:KR3e0076_WYG_002-16a>¶
　　上者引而去之故當加辛温甘温之劑生陽陽生¶
　　而隂長也已有甘温三味之論或曰甘温何能生¶
　　血又非血藥也曰仲景之法血虚以人參補之陽¶
　　旺則能生隂血也更加當歸和血又宜少加黄栢¶
　　以救腎水葢甘寒瀉熱火火減則心氣得平而安¶
　　也如煩亂猶不能止少加黄連以去之葢將補腎¶
　　水使腎水旺而心火自降扶持地中陽氣也如氣¶
　　浮心亂則以硃砂安神丸鎮固之煩一減勿再服¶
<pb:KR3e0076_WYG_002-16b>¶
　　以防瀉陽氣之反䧟也如心下痞亦少加黄連氣¶
　　亂於胸為清濁相干故以陳皮理之能助陽氣之¶
　　升而散滯氣又助諸甘辛為用故長夏濕土客邪¶
　　火旺可從權加蒼术白术澤瀉上下分消其濕熱¶
　　之氣濕氣大勝主食不消化故食減不知穀味加¶
　　炒麯以消之復加五味子麥門冬人參瀉火益肺¶
　　氣助秋損也此三伏中長夏正旺之時藥也¶
脾胃虚弱隨時為病隨病制方　夫脾胃虚弱必上焦¶
<pb:KR3e0076_WYG_002-17a>¶
之氣不足遇夏天氣熱甚損傷元氣怠惰嗜卧四肢不¶
收精神不足兩脚痿軟遇早晩寒厥日髙之後陽氣將¶
旺復熱如火乃隂陽氣血俱不足故或熱厥而隂虚或¶
寒厥而氣虚口不知味目中溜火而視物&KR0835;&KR0835;無所見¶
小便頻數大便秘結胃脘當心而痛兩脇痛或急縮臍¶
下周圍如繩束之急甚則如刀刺腹難舒伸胸中閉塞¶
時濕嘔噦或有痰嗽口沃白沫舌强腰背腹皆痛頭痛¶
時作食不下或食入即飽全不思食自汗尤甚若隂氣¶
<pb:KR3e0076_WYG_002-17b>¶
覆在皮毛之上皆天氣之熱助本病也乃庚大膓辛肺¶
氣為熱所乗而作當先助元氣治庚辛之不足黄耆人¶
參湯主之¶
　黄耆(一錢如自汗過/多加一錢)人參　　白术(各五/分)陳皮¶
　甘草　　當歸　　黄栢(以救腎水/之源)　　麥冬(各二/分)¶
　神麯(炒三/分)五味子(九/粒)升麻(六分/)蒼术(五分無/汗一錢)¶
　　右俱作一服水二盞煎至一盞稍熱食逺或空心¶
　　服之忌酒濕麵大料物之類及過食冷物○如心¶
<pb:KR3e0076_WYG_002-18a>¶
　　下痞悶加黄連(二三/分)○如胃脘當心痛減太寒藥¶
　　加草豆蔲仁(五分/)○如脇下痛或縮急加柴胡(二/三)¶
　　(分/)○如頭痛目中溜火加黄連(二三/分)川芎(三分/)○¶
　　如頭目不清利上壅上熱加蔓荆子(三分/)藁本(二/分)¶
　　細辛(一分/)川芎(三分/)生地黄(二分/)○如氣短精神¶
　　少或夢寐間困乏無力加五味子(九粒/)○如大便¶
　　澁滯隔一二日不見者致食少食不下血少血中¶
　　伏火而不得潤也加當歸身生地黄(各五/分)桃仁(三/個)¶
<pb:KR3e0076_WYG_002-18b>¶
　　(另/研)麻子仁(研泥/五分)○如大便通行所加之藥勿再服¶
　　○如大便又不快利勿用别藥少加大黄(煨五/分)○¶
　　如不利者非血結血秘而不通是熱則生風其病¶
　　人必顯風症單血藥不可復加止常服人參黄耆¶
　　湯藥只用羌活(五錢/)防風(五錢/)二味㕮咀以水四¶
　　盞煎至一盞去查空心服之大便必大走也一服¶
　　便止○如胸中氣滯加青皮橘紅倍之去其邪氣¶
　　此病本元氣不足惟當補元氣不當瀉之○如氣¶
<pb:KR3e0076_WYG_002-19a>¶
　　滯太甚或補藥太過或心下有憂鬱之事更加木¶
　　香(二分或/三分)砂仁(二分或/三分)白豆蔲仁(二分/)與正藥同¶
　　煎服○如腹痛不惡寒者加白芍藥(五分/)黄芩(二/分)¶
　　減五味子¶
夫脾胃虚弱至六七月間河漲霖雨諸物皆潤人汗沾¶
衣身重短氣甚則四肢痿軟行步不正脚欹眼黑欲倒¶
者此腎水與膀胱俱竭之狀也當急救之滋肺氣以補¶
水之上源又使庚大腸不受邪熱不令汗大泄也汗泄¶
<pb:KR3e0076_WYG_002-19b>¶
甚則亡津液亡津液則七神無所依經云津液相成神¶
乃自生津者庚大腸所主三伏之義為庚金受囚也若¶
亡津液汗大泄濕令亢盛則清肅之氣亡燥金受囚風¶
木無可以制故風濕相搏骨節煩疼一身盡痛亢則害¶
承乃制是也孫思邈曰五月常服五味子是瀉丙火補¶
庚金大腸益五臟之元氣壬膀胱之寒已絶於已癸腎¶
水已絶於午今更逢濕旺助熱為邪西方北方之寒清¶
絶矣聖人立法夏月宜補者補天元之真氣非補熱火¶
<pb:KR3e0076_WYG_002-20a>¶
也令人夏食寒是也為熱傷元氣以人參麥門冬五味¶
子生脈脈者元氣也人參之甘補元氣瀉熱火也麥門¶
冬之苦寒補水之源而清肅燥金也五味子之酸以瀉¶
火補庚大腸與肺金也當此之時無病之人亦或有二¶
症況虚損脾胃有宿疾之人遇此天暑將理失所違時¶
伐化必困乏無力懶語氣短氣弱氣促似喘非喘骨乏¶
無力其形如夢寐䑃朦如烟霧中不知身所有也必大¶
汗泄若風犯汗眼皮膚必搐項筋皮枯毛焦身體皆重¶
<pb:KR3e0076_WYG_002-20b>¶
肢節時有煩疼或一身盡疼或渴或不渴或小便黄澁¶
此風濕相摶也頭痛或頭重上熱壅盛口鼻氣短氣促¶
身心煩亂有不樂生之意情思慘悽此隂勝陽之極也¶
病甚則傳腎肝為痿厥厥者四肢如在火中者為熱厥¶
四肢寒冷者為寒厥寒厥則腹中有寒熱厥腹中有熱¶
為脾主四肢故也若肌肉濡潰痺而不仁傳為肉痿證¶
證中皆有肺疾用藥之人當以此調之氣上衝胸皆厥¶
證也痿者四肢痿軟而無力也其心煩寃不止(心神撩/亂者是)¶
<pb:KR3e0076_WYG_002-21a>¶
(也/)厥者氣逆也甚則大逆故曰厥逆其厥痿多相須也¶
於前已立黄耆人參五味子麥門冬湯中毎加白茯苓¶
(二分/)澤瀉(四分/)猪苓白术(各一/分)如小便快利不黄澁者¶
只加澤瀉(二分/)與二术上下分消其濕如行步不正脚¶
膝痿弱兩足欹側已中痿邪者加酒洗黄栢知母(三分/或五)¶
(分/)令兩足湧出力氣　如汗大泄者津脱也急止之加¶
五味子(五粒/)炒黄栢(五分/)炒知母(三分/)不令妨其食當¶
以意斟酌若妨食則止候食進再服取三里氣街以三¶
<pb:KR3e0076_WYG_002-21b>¶
稜針出血若汗不止不減者於三里穴下三寸上亷穴¶
出血禁酒濕麵　夫痿者濕熱乗於腎肝也當急去之¶
不然則下焦元氣竭盡而成軟癱必腰下不能動心煩¶
寃而不止也若身重或氣不短小便如常及濕熱之令¶
退時或所增之病氣退者不用五味子澤瀉猪苓茯苓¶
黄栢知母蒼术白术之藥只依本病中證候加減常服¶
藥亦湏用酒黄栢(二分或/三分)六七月之間濕令大行子能¶
令母實而熱旺濕熱相合而刑庚大腸故用寒涼以救¶
<pb:KR3e0076_WYG_002-22a>¶
之燥金受濕熱之邪絶寒水生化之源源絶則腎虧痿¶
厥之病大作腰已下痿軟癱瘓不能動矣步行不正兩¶
足欹側以清燥湯主之¶
　黄耆(一錢/半)黄連　　蒼术　　白术(各一/錢)陳皮¶
　澤瀉(各五/分)五味子(九/粒)人參　　白茯苓　升麻(各三/分)¶
　當歸(一錢/二分)柴胡　　麥冬　　生地　　神麯(炒/)¶
　猪苓　　黄栢(酒製/)甘草(炙各/二分)¶
　　毎服半兩水二盞煎至一盞稍熱空心服¶
<pb:KR3e0076_WYG_002-22b>¶
丹溪治宋(某/)勞傷發熱當作注夏治之¶
　黄栢(炒/)　升麻(各三/分)黄耆　　人參　　木通¶
　白芍(各五/分)白术(一錢/半)陳皮　　甘草(炙各/二分)¶
婦人患注夏手足痠軟而熱¶
　白术　　黄栢(炒/)　白芍　　陳皮　　當歸(各一/錢)¶
　蒼术　　甘草(生各/五分)¶
　　　解㑊(音亦/)¶
生生子曰平人氣象論篇云尺脈緩濇謂之解㑊(王注/曰尺)¶
<pb:KR3e0076_WYG_002-23a>¶
(者隂部也腹腎主之緩為/熱中濇為無血故解㑊也)解㑊之證懈倦困弱寒不甚¶
寒熱不甚熱惡見人見人心惕惕然或熱多而汗出肢¶
體百骸散解痿弱而不能任持少氣而不欲言左右儜¶
不可以名其狀故謂之解㑊注夏之証殆相似亦虚類¶
也其治大生脈湯足以主之加木𤓰苡仁(儜音能/困弱也)¶
大生脈湯　治注夏體倦嗜卧百凡懶動動則喘乏(方/出)¶
　(痿/門)¶
又方¶
<pb:KR3e0076_WYG_002-23b>¶
　甘枸杞子　　北五味子¶
　　研碎貯瓶内滚水泡封口少刻取服之可泡三次¶
　　毎服六錢久服為妙¶
　　濕門¶
　　　明濕篇¶
生生子曰六氣之中濕為四之氣土之所司脾為之主¶
　五運六化篇曰土之化曰濕曰雨主於長夏長夏謂¶
　六月也土生於火長在夏中既長而旺土潤溽暑濕¶
<pb:KR3e0076_WYG_002-24a>¶
　化行也葢燥則土生乾則土死泉出地中濕化信矣¶
　經曰地氣上為雲天氣下為雨雨出地氣雲出天氣¶
　則土雨之化見也經曰濕勝則濡洩人毎夏月洩瀉¶
　多以胃苓湯益元散五苓散取效者實治濕令之勝¶
　也¶
生生子曰内經云諸濕腫滿皆属脾土濕勝則濡瀉地¶
　之濕氣感則害人皮肉筋脈又曰因於濕首如裹葢¶
　首者諸陽之㑹至髙至清若濕氣薰蒸而沈重似有¶
<pb:KR3e0076_WYG_002-24b>¶
　物以蒙之也失而不治則鬱為熱熱傷血不能養筋¶
　故大筋緛短而為拘攣濕傷筋不能束骨故小筋弛¶
　長而為萎弱矣濕之為邪有自内得者有自外得者¶
　隂雨濕地皆外所因飲食湯飲&KR0008;酪皆内所因有濕¶
　寒者有濕熱者丹溪曰六氣之中濕熱為病十居八¶
　九濕在上宜㣲汗之不欲大汗濕在下宜利小便此¶
　淡滲治濕也濕雖有内外二因然治法大抵要實脾¶
　土為主緣脾惡濕苟脾土不燥則失其徤運之常病¶
<pb:KR3e0076_WYG_002-25a>¶
　易乗之内濕多則泄瀉生痰流於經絡肢節則腫痛¶
　外濕多則跗腫而肌肉濡潰原病式曰諸痙强直積¶
　飲痞膈中滿霍亂吐下體重跗腫肉如泥按之不起¶
　皆属於濕是以蒼白二术為必用之藥加入二陳湯¶
　用之如濕在肌表及上焦加羌活防風之類取風能¶
　勝濕之意如下焦腰足跗腫及泄瀉輕者加入五苓¶
　散重者加羌活防風升麻以升提之此無上妙法也¶
賈真孫曰濕為土氣火熱能生濕土故夏熱則萬物濕¶
<pb:KR3e0076_WYG_002-25b>¶
　潤秋涼則萬物乾燥濕病本不自生因熱而怫鬱不¶
　能宣行水道故停滯而生濕也況脾土脆弱之人易¶
　為感冐豈必待不流而後為濕哉人只知風寒之威¶
　嚴不知暑濕之炎烈感人於冥冥之中也病式云諸¶
　痙强直積飲等症皆属於濕或胕腫體寒而有水氣¶
　裏必小便赤少不通或渴是蓄熱入裏極深非病寒¶
　也大抵治法宜實脾清熱利小便為上故治濕不利¶
　小便非其治也宜桂苓甘露木香葶&KR1047;木通治之守¶
<pb:KR3e0076_WYG_002-26a>¶
　真師曰葶&KR1047;木香散下神芎丸此藥下水濕消腫脹¶
　利小便理脾胃無出乎此也腹脹脚腫甚者舟車丸¶
　下之濕熱内鬱發黄茵陳湯下之或佐以防已黄耆¶
　一身盡腫痛或無汗是濕流闗節邪氣在表宜五苓¶
　散加官桂蒼术㣲汗之不可大汗若自出汗多熱燥¶
　津液内竭小水不利切勿利之重損津液也宜防風¶
　白术甘草湯主之其濕症有二濕熱症多濕寒症少¶
　當以脈症明辨之如脈滑數小便赤澁引飲為濕熱¶
<pb:KR3e0076_WYG_002-26b>¶
　症若小便自利清白大便瀉利身疼自汗為濕寒症¶
　治之宜五苓散加生附子蒼术木𤓰主之(出玉機/㣲義)¶
金匱防已黄耆湯　治風濕脈浮身重汗出惡風或疼¶
　防已　　黄耆(各一/兩)甘草(炙五/錢)白术(七錢/半)¶
　　右每服一兩入薑棗煎　喘者加麻黄胃氣不和¶
　　加芍藥氣上衝加桂枝下有寒加細辛按濕勝身¶
　　重陽㣲中風則汗出惡風故用黄耆炙甘草實表¶
　　防已白术勝濕也¶
<pb:KR3e0076_WYG_002-27a>¶
桂枝附子湯　治風濕相搏身體痛煩不能轉側不嘔¶
　不渴脈浮虚而濇者此湯主之¶
　桂枝(八錢/)生薑(六錢/)附子(三錢/)炙甘草(四錢/)¶
　　右作二次入棗煎服小便自利者去桂加白术湯¶
　　主之服後其人如冐狀乃藥加使然也勿怪¶
甘草附子湯　治風濕相搏骨節痛煩掣痛不得屈伸¶
　近之則痛劇汗出短氣小便不利惡風不欲去衣或¶
　身㣲腫痛者¶
<pb:KR3e0076_WYG_002-27b>¶
　甘草(炙/)　白术(各四/兩)附子(三錢/)桂(八錢/)¶
　　水煎服　金匱方減桂枝加生薑大棗名白术附¶
　　子湯¶
麻黄加术湯　治濕勝身煩痛¶
　麻黄(六錢/)桂枝(四錢/)甘草(炙二/錢)杏仁(二十/五枚)白术(八錢/)¶
　　水煎取㣲汗　金匱減桂术加薏苡仁名麻黄薏¶
　　苡杏仁甘草湯　治濕勝身疼日晡所劇者¶
元戎加味五苓散　治濕勝身疼小便不利體重發渴¶
<pb:KR3e0076_WYG_002-28a>¶
　本方加羌活此乃太陽滲利之劑治風濕寒濕之藥¶
　也¶
局方五積散　治外感風寒冐寒濕身體重痛¶
　海藏云麻黄桂芍甘草即麻黄桂枝各半湯也蒼术¶
　甘草陳皮厚朴即平胃散也枳殻桔梗陳皮茯苓半¶
　夏即桔梗半夏等湯也又川芎當歸治血兼乾薑厚¶
　朴散氣此數藥相合為解表温中泄濕之劑去痰消¶
　痞調經之方雖為内寒外感表裏之分之所製實非¶
<pb:KR3e0076_WYG_002-28b>¶
　仲景表裏麻黄桂枝薑附之的方也至於積冷嘔泄¶
　時疫項背拘急加葱白豆豉厥逆加呉茱萸寒熱欬¶
　逆加&KR0037;婦人難産加醋始知用之非一途也惟知活¶
　法者其擇之　此方一兩加生薑五片水煎入麝香¶
　再煎二沸治中濕而致癱瘓與中風相似二服立效¶
局方滲濕湯　治寒濕所傷身重腰冷如坐水中小便¶
　或澁大便溏瀉皆坐卧濕地或隂雨所襲之也¶
　蒼术　　白术　　甘草(各一/兩)乾薑　　茯苓(各二/兩)¶
<pb:KR3e0076_WYG_002-29a>¶
　陳皮　　丁香(各二/錢半)¶
　　每服四錢入棗煎服¶
茵陳五苓散　濕熱勝發熱黄疽¶
　茵陳蒿(一兩/)五苓散(五錢/)　水煎服¶
大橘皮湯　治濕熱内甚心腹脹滿小便不利大便滑¶
　泄¶
　橘紅(一兩/半)木香(一錢/)滑石(六兩/)㯽榔(三錢/)茯苓(一兩/)¶
　猪苓　　澤瀉　　白术　　桂枝(各五/錢)甘草(二錢/)¶
<pb:KR3e0076_WYG_002-29b>¶
　　每服七錢入薑水煎服¶
葶藶木香散　治濕熱内外餘熱水腫腹脹小便赤澁¶
　大便瀉¶
　葶藶　　茯苓　　猪苓　　白术(各一/兩)木香(五分/)¶
　澤瀉　　木通　　甘草　　桂枝(各五/錢)滑石(三兩/)¶
　　右為細末每服三五錢白湯調下¶
　劉河間曰若小便不得通利而反轉泄者乃濕熱痞¶
　悶極深而攻之不開是能反為注泄此正氣已衰而¶
<pb:KR3e0076_WYG_002-30a>¶
　多難救慎不可與此也然當滋其化源¶
東垣清燥湯　表裡有濕熱痿厥癱瘓不能行走或足¶
　踝膝上皆腫痛口乾瀉痢(方在注夏/)¶
　　吐劑¶
𤓰蒂散　治中寒濕頭痛面黄鼻塞煩而脈大¶
　𤓰蒂一味為末以少許吹入鼻中黄水自出　按濕¶
　盛致痰液留膈上肩背重痛麻痺者宜此吐之¶
　　攻下之劑¶
<pb:KR3e0076_WYG_002-30b>¶
宣明三花神祐丸　治一切水濕腫病大腹實脹喘滿¶
舟車丸¶
　大黄(二兩/)甘遂　　大㦸　　芫花　　青皮¶
　陳皮(各一/兩)牽牛　　木香(各半/兩)¶
　　為末滴水丸如梧子大每服六七十丸(白湯/下)¶
濬川散¶
　大黄(煨/)　郁李仁(各二/兩)　　甘遂(一兩/)　芒硝(半兩/)¶
　牽牛(頭末/四兩)¶
<pb:KR3e0076_WYG_002-31a>¶
　　右為末薑湯調下空心臨卧隨症加減服¶
導水丸　濕熱内鬱胸膈痞滿鼽衂口舌生瘡咽喉不¶
　利牙疳齒蝕口臭或遍身生濕瘡乾疥睡語咬牙驚¶
　惕怔忡大小便滯澁風熱酒毒藴熱等症¶
　大黄　　黄芩(各二/兩)牽牛(頭末/)滑石(各四/兩)¶
　　為末水丸如梧子大每服五十丸白湯下臨時隨¶
　　症加減¶
除濕丹　諸濕相搏腰膝重痛足脛浮腫筋脈𦂳急津¶
<pb:KR3e0076_WYG_002-31b>¶
　液凝澁便溺不利¶
　㯽榔　　甘遂　　威靈仙　赤芍　　澤㵼¶
　葶藶(各二/兩)乳香　　沒藥(各一/兩)牽牛(五錢/)大㦸(炒三/兩)¶
　陳皮(四兩/)¶
　　右為末糊丸梧子大每服五七十丸温水下¶
　劉宗厚曰按此出太陽例藥諸濕鬱滯於表裡重痛¶
　沈著非此不能除但中病即止虚弱者當慎¶
東垣海金沙散　脾濕太過遍身腫滿喘不得卧及腹¶
<pb:KR3e0076_WYG_002-32a>¶
　脹如鼓¶
　牽牛(㣲炒一/兩半)甘遂(五錢/)白术(一兩/)海金沙(三錢/)¶
　　右為末每服二錢煎逆流水調下得利止後服¶
聖靈丹　脾肺有濕喘滿腫盛小便赤澁¶
　苦葶藶(炒四/兩)漢防已　木香　　茯苓(寒食麵/包煨)¶
　木通　　　人參(各二/錢半)¶
　　右為末棗肉為丸梧子大每服三十丸桑白皮湯¶
　　下¶
<pb:KR3e0076_WYG_002-32b>¶
續隨子丸　肺經有濕通身虚腫滿悶不快或逆或喘¶
　人參　　防已　　赤茯苓(如上/煨)㯽榔　　木香(各五/錢)¶
　葶&KR1047;(炒四/兩)續隨子(一/兩)海金沙(半/兩)¶
　　為末&KR0037;肉丸梧子大每三十丸桑皮湯下¶
導滯通經湯　治脾濕有餘氣不宣通面目手足腫脹¶
　悶而痛即五苓散減猪苓桂加陳皮木香¶
對金飲子　治脾胃受濕腹脹米榖不化飲食不進身¶
　體沈重肢節酸疼皮膚㣲腫¶
<pb:KR3e0076_WYG_002-33a>¶
　平胃散　桑白皮(炒各/一兩)為末毎服二三錢入薑煎服¶
除濕湯¶
　半夏曲(炒/)厚朴　　蒼木(各二/錢)藿香葉　橘紅¶
　白术　　白茯苓(各一/錢)　　　炙甘草(七/分)¶
　　薑三片水煎服¶
白术酒　治中濕口噤不知人¶
　白术(一兩/)酒二鍾煎至一鍾不拘時服不飲酒以水¶
　煎¶
<pb:KR3e0076_WYG_002-33b>¶
撫芎湯　濕流闗節臂痛手重或自汗頭眩痰逆惡心¶
　撫芎　　白术　　橘紅(各一/兩)炙甘草(五錢/)¶
　　每服五錢薑七片水煎服¶
黄耆湯　風濕相摶脈沈而絃客在皮膚四肢少力闗¶
　節疼痛¶
　黄耆(五兩/)橘紅(二兩/)甘草(一兩/)白茯苓(一兩/半)防風(四/兩)¶
　　右每服六錢薑三片&KR0037;一枚水煎服¶
羌活勝濕湯¶
<pb:KR3e0076_WYG_002-34a>¶
　羌活　　獨活(各一/錢)藁本　　防風　　甘草(炙/)¶
　川芎(各五/分)蔓荆子(三分/)¶
　　水煎空心温服¶
　如身重腰沈沈然加酒洗防已五分輕者附子五分¶
　重者川烏五分¶
清熱滲濕湯¶
　黄連　　茯苓　　澤㵼(各一/錢)黄栢(鹽水炒/二錢)蒼术¶
　白术(各一/錢半)甘草(五分/)水煎服¶
<pb:KR3e0076_WYG_002-34b>¶
　如單用滲濕去連栢加陳皮乾薑¶
東垣參术湯　潔古云起卧不能謂之濕身重是也此¶
　方主之治脾胃虚弱元氣不能榮養心肺四肢沈重¶
　食後昏悶¶
　黄耆(二錢/)人參　　陳皮　　青皮(各五/分)升麻¶
　柴胡(各三/分)甘草(炙四/分)酒黄栢(三/分)神麯(七分/)蒼术(一錢/)¶
　當歸(二分/)¶
　　水煎食前帶熱服¶
<pb:KR3e0076_WYG_002-35a>¶
　　燥門¶
　　　明燥篇¶
生生子曰諸書視燥為風熱為血少是固然矣予謂諸¶
　書僅言病機耳而令氣則未之及也夫燥是六氣中¶
　五之氣也運氣六化篇已明言之其論曰在地成形¶
　在天為氣行有五而氣有六以分君火相火之化六¶
　氣化者謂寒濕暑燥風火也乃天之元氣然後三隂¶
　三陽上奉之謂之標六氣皆有一化舉大概也而難¶
<pb:KR3e0076_WYG_002-35b>¶
　經亦曰辛商也丙之柔則金之化明矣觀運氣以卯¶
　酉為陽明燥金司天者又豈無所本哉夫金者西方¶
　之氣在人主肺運氣所以不言肺而言陽明者緣肺¶
　為華葢雖隂臟居膈上處陽之部位必待陽而後發¶
　故属陽明也金之化清與燥主於秋為五之氣主秋¶
　分后六十日有竒自斗建酉正至亥之中天度至此¶
　清氣乃行萬物皆燥也一年之間有此必然之勢亦¶
　有此必然之理也何以然金属庚辛辛為丙婦帶火¶
<pb:KR3e0076_WYG_002-36a>¶
　之氣故燥予故曰素問言燥者指令氣也諸書云燥¶
　者指病機也燥之胎自丙中來故古人有云莫治風¶
　莫治燥治得火時風燥了此深得夫燥之㫖者同志¶
　者詳之¶
内經病機云諸澁枯涸乾勁皴揭皆属於燥¶
　　燥本風熱論¶
原病式云經曰風熱火同陽也寒燥濕同隂也又燥濕¶
　小異也然燥雖属秋隂而異於寒濕故反同其風熱¶
<pb:KR3e0076_WYG_002-36b>¶
　也故火熱盛金衰而風生則風能勝濕熱能耗液而¶
　反寒陽實隂虚則風熱勝於水濕而為燥也凡人風¶
　病多因熱甚而風燥者為其兼化以熱為其主也然¶
　陽實隂虛而風熱太甚以勝水濕因而成燥肝主於¶
　筋而風氣自甚又燥熱加之液還聚於胸膈則筋太¶
　燥也燥金主於取勝勁切𦂳濇故為病筋脈勁强𦂳¶
　急而口噤也或病燥熱太甚而脾胃乾涸成消渴者¶
　或風熱燥甚怫鬱在表而裏氣不舒善伸數欠筋脈¶
<pb:KR3e0076_WYG_002-37a>¶
　拘急或時惡寒或筋惕而搐脈浮數而絃也風熱燥¶
　并鬱甚於裡故煩滿而或閟結也及風癎之發作者¶
　由熱甚而風燥為兼化涎溢胸膈而瘈瘲昏冐僵仆¶
　也凡此諸症皆由熱甚而生風燥各有異者由風熱¶
　燥各㣲甚不等故也所謂中風或筋緩者因其風熱¶
　勝濕而為燥乃燥之甚也然筋緩不收而痿痺及諸¶
　膹鬱病痿皆属金肺乃燥之化也如秋深燥甚草木¶
　痿落而不收病之象也是以手得血而能握足得血¶
<pb:KR3e0076_WYG_002-37b>¶
　而能步夫燥之為病者血液衰少也而又氣血不能¶
　通暢故病然也¶
　　論結燥病本不同¶
東垣曰金匱真言論云北方黑色入通於腎開竅於二¶
　隂藏精於腎又云腎主大便大便難取足少隂夫腎¶
　主五液津液潤則大便如常若飢飽勞逸損傷胃氣¶
　及食辛熱味厚之物而助火邪伏於血中耗散真隂¶
　津液衰少故大便結燥然結燥之病不一有熱燥有¶
<pb:KR3e0076_WYG_002-38a>¶
　風燥有陽結有隂結又有年老氣虛津液不足而結¶
　者治法云腎惡燥急食辛以潤之結者散之如少隂¶
　不得大便以辛潤之太隂不得大便以苦㵼之陽結¶
　者散之隂結者熱之仲景云大便硬小便利不可攻¶
　下以脾約丸潤之食傷太隂腹滿食不化腹响然不¶
　能大便者以苦藥瀉之大抵津液耗少而燥者以辛¶
　潤之有物而結者當下之若不䆒其源一概用巴豆¶
　牽牛之類下之損其津液燥結愈甚有復下復結極¶
<pb:KR3e0076_WYG_002-38b>¶
　則以至引導於下而不能通者遂成不救之症可不¶
　慎哉¶
　劉宗厚曰按此只是論結燥言裏証也河間所論則¶
　兼表裡而言¶
醫經統㫖曰燥是陽明之化雖因於風熱所成然䆒其¶
　原皆本於血虛津液不足所至者為多何也葢隂血¶
　虛則不能榮運乎百體津液衰則無以滋養乎三焦¶
　由是邪熱怫鬱而燥變多端或燥於外歟則皮膚皴¶
<pb:KR3e0076_WYG_002-39a>¶
　結或燥於内歟則精血枯涸燥於上咽鼻焦乾燥於¶
　下便溺閉結治之者外以滋益之内以培養之在上¶
　清解之在下通潤之務使水液自生而燥熱不容於¶
　不退矣¶
張子和治一婦人大便燥結小便淋澁半生不娠惟常¶
　服䟱導之藥則大便通利暫廢藥則結滯忽得孕至¶
　四五月間醫者禁疎導之劑大便依常為難臨圊則¶
　努力為之胎墜者三又孕已經三四月弦望前後溲¶
<pb:KR3e0076_WYG_002-39b>¶
　溺結澁其分胎隕乃訪戴人戴人診其兩手脈俱滑¶
　大雖滑大以其且孕不敢陡攻遂以食療之用花碱¶
　煮菠菱葵菜以車前子苗作茹雜猪羊血作羹食之¶
　半載居然生子其婦燥病方愈¶
　戴人曰予見孕婦利膿血下迫極努損胎但同前法¶
　治之愈者莫知其數也為醫拘常禁不能變通非醫¶
　也非學也識醫者鮮是難説也¶
义治一男子年六十餘病腰尻脊胯皆病數載不愈晝¶
<pb:KR3e0076_WYG_002-40a>¶
　靜夜躁大痛往來屢求自盡天年旦夕則痛作必令¶
　人以手槌擊至四五更雞鳴則漸減向曙則痛止左¶
　右及病者皆作鬼神隂譴白虎齧朝禱暮祝覡巫僧¶
　道禁師至則其痛似減又梦鬼神戰鬬山川神廟無¶
　不祭者淹延歲月肉瘦皮枯飲食減少暴怒日增惟¶
　候一死有書生曰既云鬼神虎齧隂譴之禍如此禱¶
　祈何無一應聞陳郡有張戴人精於醫可以問其鬼¶
　神白虎與病乎彼若術窮可以委命其家從之戴人¶
<pb:KR3e0076_WYG_002-40b>¶
　診其兩手脈皆沈滯堅勁力如張絙謂之曰病雖痩¶
　難於食然腰尻脊胯皆痛者必大便堅燥其左右曰¶
　有五七日或八九日見燥糞一兩塊如彈丸結硬不¶
　可言曾令人剜取之僅下一兩塊渾身燥痒皮膚皺¶
　揭枯澁如麩片戴人既得病之虚實隨用大承氣湯¶
　以薑&KR0037;煎之加牽牛頭末二錢不敢言是瀉劑葢病¶
　者聞煖則悦聞寒則懼説補則從説瀉則逆此弊非¶
　一日也而況一齊人傅之衆楚人咻之乎及煎成使¶
<pb:KR3e0076_WYG_002-41a>¶
　稍熱嚥之從少至多累至三日天且晩臟腑下泄四¶
　五行約半盆以燈視之皆燥糞燥痺及瘀血雜臟穢¶
　不可近須臾痛減九分昏睡鼻息調如常人睡至明¶
　日將夕始覺飢而索粥温涼與之又困睡一二日其¶
　痛盡去次令飲食調養日服導飲丸甘露飲滑利便¶
　溺之藥四十餘日乃復嗚呼世傳三十六虎書三十¶
　六黄經及小兒三十六吊誰為之耶始作俑者其無¶
　後乎古人以醫為重故醫之道行今之人以醫為輕¶
<pb:KR3e0076_WYG_002-41b>¶
　故醫之道廢學者自局於術藝病者亦不擇精粗一¶
　槩待之常見官醫迎送長吏馬前折腰真可羞也由¶
　是愽古通今者少而師𫝊遂絶靈柩經謂刺與汗雖¶
　久猶可拔而雪結與閉雖久猶可解而決去腰脊胯¶
　痛者足太陽膀胱經也胯痛足少陽膽經之所過也¶
　難經曰諸痛為實内經曰諸痛痒瘡痬皆属心火注¶
　曰心寂則痛㣲心躁則痛甚人見巫覡僧道禁師至¶
　則病稍去者心寂也然去其後來者終不去其本也¶
<pb:KR3e0076_WYG_002-42a>¶
　古之稱痛隨利減不利則痛何由去病者既痊乃夀¶
　八十歲故凡燥症皆三陽病也¶
内經燥治法燥淫於内治以苦温佐以甘辛以辛潤之¶
　以苦下之¶
　　治風之劑¶
機要大秦艽湯　治血弱隂虚不能養筋筋燥而手足¶
　不能運動指爪乾枯属風熱甚者¶
　秦艽　　石膏(各二/兩)甘草　　川芎　　當歸¶
<pb:KR3e0076_WYG_002-42b>¶
　芍藥　　羌活　　獨活　　防風　　黄芩¶
　白芷　　生地黄　熟地　　白术　　茯苓(各一/兩)¶
　細辛(五錢/)春夏加知母一兩¶
　右剉每服一兩水煎服(天隂兩加/生薑七片)¶
麻仁丸¶
　郁李仁　麻仁(各六/兩)㯽郎(五錢/)大黄(二兩五錢/一半炒)¶
　山藥　　防風　　枳殻(炒各七/錢半)羌活　木香(各五/錢半)¶
　　右為末煉蜜為丸如梧子大每服二三十丸溫湯¶
<pb:KR3e0076_WYG_002-43a>¶
　　下¶
東垣潤腸丸　治脾胃中伏火大便秘澁或乾燥閉塞¶
　不通全不思食乃風結秘血結秘皆令閉塞也以潤¶
　燥和血踈風自然通矣¶
　麻子仁(一/兩)羌活　　歸尾　　大黄(煨/)　皂角仁¶
　秦芄(各五/錢)桃仁(去皮尖/一兩)¶
　　右除二仁另研餘為末煉蜜為丸如梧桐子大每¶
　　服三五十丸食前白湯下¶
<pb:KR3e0076_WYG_002-43b>¶
　　又有潤燥丸一方於本方加郁李仁防風¶
東垣導滯通幽湯　治大便難幽門不通上冲吸門不¶
　開噎塞不便燥閉氣不得下治在幽門以辛潤之¶
　當歸　　升麻　　桃仁(另研各/一錢)紅花(三分/)生地黄¶
　熟地(各五/分)甘草(炙三/分)¶
　　右水煎調㯽榔末五分¶
　　加大黄名當歸潤燥湯¶
脾約丸¶
<pb:KR3e0076_WYG_002-44a>¶
　麻仁(一兩二/錢半)枳實　　芍藥(各二/兩)大黄(蒸四/兩)杏仁(去皮/尖炒)¶
　(一兩/二錢)¶
　　為末煉蜜丸如梧子大每二三十丸温水下¶
潤體丸¶
　郁李仁　大黄　　桂心　　黑丑　　當歸¶
　黄栢(各五/錢)輕粉(少許/)¶
　　右為末水丸梧子大毎服三四十丸温水下¶
滋燥養榮湯　治皮膚皴揭筋燥爪枯¶
<pb:KR3e0076_WYG_002-44b>¶
　當歸(酒洗/二錢)生地黄　熟地黄　白芍　　秦芄¶
　黄芩(各一錢/五分)防風(一錢/)甘草(五分/)¶
　　水煎服¶
大補地黄丸　治精血枯涸燥熱¶
　黄栢(鹽酒炒/四兩)知母(鹽酒炒/二兩)枸杞子(三/兩)熟地(四兩/)山藥(三兩/)¶
　山茱萸　白芍(各二/兩)生地黄(二兩/半)　　　當歸(三兩/)¶
　𤣥參　　肉蓯蓉(酒浸各/一兩半)¶
　　右為末煉蜜丸如桐子大每服七八十丸空心淡¶
<pb:KR3e0076_WYG_002-45a>¶
　　鹽湯送下¶
清涼飲子　治上焦積熱口舌咽鼻乾燥¶
　黄芩　　黄連(各二/錢)薄荷　　𤣥參　　川歸¶
　芍藥(各一/錢半)甘草(一錢/)¶
　　水二鍾煎八分不拘時服大便秘結加大黄¶
東垣清燥湯　治濕熱成痿以燥金受濕熱之邪是絶¶
　寒水生化之源源絶則腎衰痿厥之病大作腰已下¶
　痿軟癱瘓不能動(方在注夏/)¶
<pb:KR3e0076_WYG_002-45b>¶
半硫丸　治冷秘風秘結老人秘¶
　透明硫黄(研/)　半夏(洗七次/)¶
　　各等分為末生薑糊為丸梧子大毎服二十丸薑¶
　　湯下或用茐白一條薑三片煎入阿膠二片溶化¶
　　食前空心送下¶
　　寒門¶
　　　明寒篇¶
生生子曰寒冬之令氣也六之終氣也水之所司腎為¶
<pb:KR3e0076_WYG_002-46a>¶
　之主運氣六化篇曰冬之為言終也素問天元紀大¶
　論篇鬼臾區曰道生智元生神神在天為風在地為¶
　木在天為熱在地為火在天為濕在地為土在天為¶
　燥在地為金在天為寒在地為水又五行大論篇曰¶
　北方生寒寒生水水生鹹鹹生腎在體為骨在氣為¶
　堅在臟為腎其性為凛其徳為寒其用為闔其色為¶
　黑其化為肅故造化非嚴凛殺厲以固閉之則無以¶
　藏蓄㣲陽為春生之本故曰冬令嚴寒萬類潜藏君¶
<pb:KR3e0076_WYG_002-46b>¶
　子固蜜啟𤣥子曰冬三月此謂閉藏水氷地拆無擾¶
　乎陽夜卧晏起必待日光示人隨時調攝也設令防¶
　閑少䟱彼體虚者觸冐之傷太陽寒水之經而為外¶
　感之証即時而病頭項痛腰脊强脈浮而𦂳名曰傷¶
　寒其症浩大傳變多端愚故採諸家傷寒另為一卷¶
　以統治之兹特以病機属於内因者條列於斯所以¶
　别内外以見先賢用心有定宗又使後習調劑有定¶
　向也故首著中寒而以雜症属寒者亦𨽻焉¶
<pb:KR3e0076_WYG_002-47a>¶
　　中寒　(雜症附/)¶
丹溪曰中寒非傷寒可此傷寒乃外感寒邪必大發熱¶
　循經而入以漸而深熱雖甚不死中寒乃倉卒感受¶
　其病即發而暴此胃氣之大虚也若不急治去生甚¶
　逺速當温補¶
生生子曰寒乃天地嚴凝殺厲之氣惟體虚乃易感之¶
　其症面青口噤四肢强直攣急疼痛甚則昏迷不省¶
　人事脈多遲𦂳急宜以薑附湯温之或理中湯加附¶
<pb:KR3e0076_WYG_002-47b>¶
　子治之雜症亦有寒者非若中寒之猛而急也又或¶
　炎天避暑乗風取涼或口食生冷皆有寒症¶
劉守真病機曰諸病上下所出水液澄徹清冷下痢清¶
　白吐痢腥穢食已不飢堅痞腹滿急痛癥瘕㿗疝屈¶
　伸不便厥逆禁固皆属於寒¶
内經曰隂氣有餘為多汗身寒又曰隂盛則身寒汗出¶
　身常清數慄而寒寒則厥¶
受寒甚者手足厥冷腹中絞痛唇青氣冷可急於臍下¶
<pb:KR3e0076_WYG_002-48a>¶
　三寸丹田穴上灸之或三五十壯或百壯俟手足温¶
　煖為度或用熨法亦可¶
薑附湯　治中寒口禁四肢强直失音不語忽然暈倒¶
　口吐涎沫狀如暗風手足厥冷或復煩躁兼隂症傷¶
　寒大便利而發熱者¶
　乾薑(五錢/)熟附子(三錢/)¶
　　水二鍾煎八分作二次服¶
　或慮此方太燥即以附子理中湯相繼服薑附本治¶
<pb:KR3e0076_WYG_002-48b>¶
　傷寒經下后又復發汗内外俱虚身無大熱晝則煩¶
　躁夜則安靜不渴六脈沈伏並宜服此不知脈者更¶
　宜審之兼治中脘虚寒久積痰水心腹冷痛霍亂轉¶
　筋四肢厥逆¶
理中湯　治五臟中寒口禁失音四肢强直兼治胃脘¶
　停痰冷氣刺痛¶
　人參　　乾薑(炮/)　甘草　　白术(各二/錢)¶
　水二鍾煎至一鍾不拘時服¶
<pb:KR3e0076_WYG_002-49a>¶
　　加附子名附子理中湯¶
沈附湯　治虚寒無陽胃弱乾嘔¶
　附子(炮/)　乾薑(炮各/半兩)沈香　　白术(各二/錢半)甘草¶
　　右分二服每服加生薑五片水二鍾煎八分食逺¶
　　服¶
生料五積散　治感冐寒邪頭痛身疼項强拘急惡逆¶
　吐逆腹痛又治傷寒發熱頭痛惡風無問内傷生冷¶
　外感風寒及寒濕客於經絡腰脚痠痛及婦人經血¶
<pb:KR3e0076_WYG_002-49b>¶
　不調或難産並治之¶
　白芷(七分/)半夏　　厚朴　　川芎　　甘草¶
　枳殻(炒/)　茯苓　　當歸　　桔梗　　乾薑(炮/)¶
　芍藥　　肉桂(各八/分)麻黄　　陳皮(各一/錢)蒼术(二錢/)¶
　　作一帖生薑三片茐白三莖水二鍾煎一鍾不拘¶
　　時服¶
正氣散　治傷寒隂症增寒惡風正氣逐冷¶
　方見霍亂門¶
<pb:KR3e0076_WYG_002-50a>¶
理氣治中湯　治寒氣攻心嘔逆心腹絞痛或泄瀉四¶
　肢厥冷或疝氣攻築小腹疼痛並宜服之¶
　青皮　　陳皮　　人參　　白术(炒/)　炮薑¶
　甘草(炙各/一錢)木香(七分/)¶
　　生薑三片水煎服¶
肉桂散　治傷寒服冷藥過多心腹滿脹四肢厥冷昏¶
　沈不省人事變為隂毒惡症¶
　肉桂　　白术　　木香　　厚朴　　良薑(各三/錢)¶
<pb:KR3e0076_WYG_002-50b>¶
　白芍　　人參　　陳皮　　前胡　　當歸¶
　附子(炮各/一兩)呉茱萸(五錢/)¶
　　每服五錢薑三片紅&KR0037;三枚水煎不拘時服¶
溫中湯　脈沈遲乃胃中寒也及胸膈滿悶身體拘急¶
　手足逆冷急宜溫之¶
　丁皮　　厚朴(各一/兩)乾薑(炮/)　白术　　陳皮¶
　丁香(各二/錢)¶
　　右俱末每服二錢茐白湯調下¶
<pb:KR3e0076_WYG_002-51a>¶
术附理中丸　治中寒急心腹痛¶
　人參　　附子(炮/)　炮薑　　白术　　炙甘草¶
　木香　　丁香¶
　　各等分為末煉蜜為丸如梧子大每服六七十丸¶
　　白湯食前送下¶
沈香桂附丸　治中寒心腹冷痛霍亂轉筋等症¶
　沈香　　附子(炮/)　炮薑　良薑(炒/)　官桂¶
　茴香(炒/)　川烏(炮去/皮臍)呉茱萸(湯浸/洗炒)¶
<pb:KR3e0076_WYG_002-51b>¶
　　各等分為末醋煮麵糊為丸梧子大每服五七十¶
　　丸米飲下空心食前二次忌生冷¶
熨法　治三隂中寒一切虚冷厥逆嘔噦隂盛陽虚及¶
　隂毒傷寒四肢厥冷臍腹痛咽喉疼嘔吐下利身背¶
　强自汗脈沈細唇青面黑諸虚冷証皆治¶
　肥葱(剉細/)麥麩皮(各三/升)食鹽(二兩/)¶
　　用水一大盞同和拌勻濕遍分作二次入鍋同炒¶
　　極熱用重絹縫作二包先將一包熱熨臍上冷則¶
<pb:KR3e0076_WYG_002-52a>¶
　　易之葱包既冷再加鹽水拌濕炒焦依前熨之再¶
　　炒再熨至煤爛不用别另取新葱麥麩皮入鹽日¶
　　夜不住手相續至身體溫熱陽氣復回脈起為度¶
人參養胃湯　治外感寒邪内傷生冷¶
　蒼术　　厚朴　　半夏麯(各二/錢)人參　茯苓¶
　草果　　藿香(各一/錢)陳皮(一錢/二分)甘草(炙五/分)¶
　　薑三片烏梅半個水煎服¶
薑桂散　溫中散寒¶
<pb:KR3e0076_WYG_002-52b>¶
　乾薑　　良薑(各一/錢半)桂心　　木香　　半夏麯¶
　炙甘草(各一/錢)¶
　　薑五片紅&KR0037;三枚水煎服¶
東垣謂隂氣上溢於陽分則晝寒隂血自旺於隂分則¶
　夜寒氣分寒桂枝加附子湯　桂枝加芍藥人參湯¶
　　血分寒巴㦸丸神珠丸¶
桂枝加附子湯　治太陽病發汗遂漏不止惡風小便¶
　難四肢㣲急難以屈伸¶
<pb:KR3e0076_WYG_002-53a>¶
　桂枝　　芍藥(各一/兩半)甘草(炙一/兩)附子(炮半/個)¶
　　每服五錢薑四片&KR0037;一枚水一鍾半煎七分¶
桂枝加芍藥生薑人參湯　治發汗後身痛脈沈遲¶
　桂枝　　人參(各一/兩半)芍藥(二兩/)甘草(炙一/兩)¶
　　煎法如上¶
巴㦸丸　治肝腎俱虚收領精氣補真戢陽進美飲食¶
　白术　　五味　　巴㦸　　覆盆子　茴香¶
　熟地　　人參　　蓯蓉　　兔絲子　牡蠣¶
<pb:KR3e0076_WYG_002-53b>¶
　益智仁　骨碎補　白龍骨(各等分/)¶
　　為末煉蜜丸梧子大每服三十丸食前米飲下日¶
　　三服¶
神珠丸　治下焦元氣虚弱小腹冷痛皮膚燥澁小水¶
　自利足胻寒而逆　又名離珠丹¶
　杜仲(炒三/兩)訶子(炮五/枚)萆薢(二兩/)龍骨(一兩/)破故帋(三/兩)¶
　胡桃(去皮/百枚)硃砂(另研一/兩半)砂仁(半兩/)¶
　　為末酒糊為丸梧子大硃砂為衣毎服三十丸空¶
<pb:KR3e0076_WYG_002-54a>¶
　　心下(脈絃數及絃細者皆不/可服詳見衞生寳鑑)¶
王海藏治三焦寒用藥大例¶
　上焦寒　陳皮　　厚朴　　藿香　皆可治之¶
　中焦寒大小便不通白术乾薑丁香皆可治之¶
　下焦寒　肉桂　　附子　　沈香¶
上焦寒¶
鐵刷湯　治積寒痰飲嘔吐不止胸膈不快飲食不下¶
　半夏(四錢/)草蔲仁　丁香　　乾薑　　訶子(皮各/三錢)¶
<pb:KR3e0076_WYG_002-54b>¶
　生薑(一兩/)¶
　大吐不止加附子(三錢/)生薑(半兩/)分二服水煎¶
桂附丸　治寒邪冷氣入乗經絡令人卒心痛或引背¶
　膂¶
　川烏　　黑附(各炮/三兩)炮薑　　赤石脂　川椒(去目/㣲炒)¶
　桂心(各二/兩)¶
　　右為末蜜丸梧子大毎服三十丸不止加至五十¶
　　丸温水吞¶
<pb:KR3e0076_WYG_002-55a>¶
胡椒理中丸　治肺胃虚寒咳嗽喘嘔痰水¶
　胡椒　　甘草　　欵花　蓽撥　　良薑¶
　細辛　　陳皮　　乾薑(各四/兩)白术(五兩/)¶
　　為末蜜丸梧子大每三十丸至五十丸温水或酒任¶
　　下¶
中焦寒¶
附子理中丸　治脾胃冷弱心腹㽲痛嘔吐瀉利霍亂¶
　轉筋體冷㣲汗滿悶腹鳴飲食不進¶
<pb:KR3e0076_WYG_002-55b>¶
　即前理中湯加附子為末用煉蜜丸梧子大每服三¶
　十丸温水下¶
二氣丹　助陽退隂治裡寒心腹刺痛泄利嘔吐自汗¶
　厥冷小便不禁霍亂轉筋久下冷利¶
　硫黄　　桂心(各一/分)炮薑(二錢/)黑附子(炮半/兩)¶
　硃砂(二錢/)¶
　　為末麵糊丸梧子大每服三十丸空心煎艾湯入¶
　　鹽送下¶
<pb:KR3e0076_WYG_002-56a>¶
大建中湯　治内虚少氣厥冷大小腹絃急不能食起¶
　則㣲汗隂縮口唇乾燥精滑自出或手足乍寒乍熱¶
　而煩寃痠痛不能久立常多夢遺¶
　黄耆　　當歸　　桂心　　芍藥(各二/錢)人參¶
　甘草(各一/錢)半夏　　黑附子(炮各二/錢半)¶
　　每服五錢薑三片&KR0037;二枚水煎服¶
下焦寒¶
張仲景八味丸　補腎之不足¶
<pb:KR3e0076_WYG_002-56b>¶
還少丹　大補心腎脾胃治一切虚損肢體倦怠小便¶
　混濁¶
　山藥　　牛膝　　逺志　　巴㦸　　山茱萸¶
　杜仲　　茯苓　　楮實子　五味子　蓯蓉¶
　石菖蒲　茴香(各一/兩)枸杞　　熟地(各二/兩)¶
　　為末棗膏搗為丸梧子大空心食前温酒鹽湯任¶
　　下三五十丸日三○有熱加山梔一兩○心氣不¶
　　寧加麥冬一兩○精神少再加五味子一兩○陽¶
<pb:KR3e0076_WYG_002-57a>¶
　　弱加續斷一兩¶
天真丹　治下焦陽虚¶
　沈香　　茴香　　萆薢(酒浸/炒)巴㦸(酒浸/去心)破故紙(炒/)¶
　葫蘆巴(炒/)杜仲(鹽水/炒)黑牽牛(鹽水炒/各一兩)　　琥珀¶
　桂心(各五/錢)¶
　　右為末浸酒打糊為丸梧子大空心酒下五十丸¶
通治三焦甚寒之氣¶
大已寒丸　治臟腑虚冷心腹㽲痛泄瀉腸鳴自利自¶
<pb:KR3e0076_WYG_002-57b>¶
　汗米穀不化手足厥冷¶
　蓽撥　　桂心(各六/兩半)炮薑　良薑(各十/兩)¶
　　右為末麵糊丸梧子大每服二十丸食前米飲下¶
四逆湯　傷寒自利不渴嘔噦不止或吐利俱發小便¶
　或澁或利或多汗厥冷脈㣲欲絶¶
　炙甘草(二/兩)炮薑(一兩/半)附子(半兩/)¶
　　每服三四錢水一鍾半煎七分温服¶
　海藏治下焦寒四逆湯例乾薑味苦止而不行附子¶
<pb:KR3e0076_WYG_002-58a>¶
　味辛行而不守泄小便不通二藥皆陽氣化能作小¶
　便若薑附术三味内加茯苓以分利之為佳附生用¶
　而不炮則無火力熱則行而不止兼用水多煎少則¶
　味厚而直入下焦¶
治五臟寒方¶
　肝寒雙和散　　心寒定志丸菖蒲丸¶
　脾寒益黄丸　　肺寒小青龍湯¶
　腎寒八味丸¶
<pb:KR3e0076_WYG_002-58b>¶
東垣雙和散　補血益氣治虚勞少力¶
　黄耆　　熟地　　當歸　　川芎(各一/錢)官桂¶
　甘草(各七/分)白芍(一錢/半)¶
　　薑六片大&KR0037;六枚分二服水煎服無時¶
　東垣曰此方予每治傷寒瘧疾中暑大病之後虚勞¶
　氣乏者以此調治極騐不熱不冷温而有補乃建中¶
　四物二方化而為一也¶
益黄散¶
<pb:KR3e0076_WYG_002-59a>¶
　陳皮(一兩/)青皮　　訶子肉　炙甘草(各半/兩)丁香(二錢/)¶
　　右為末每服二三錢水煎服(海藏云此劑/瀉脾以燥濕)¶
薑附湯　加麻黄白术人參甘草等分名附子麻黄湯¶
　治中寒濕昏暈緩弱腰脊强急口眼喎斜語聲渾濁¶
　胸腹䐜脹氣上喘急不能轉動兼宜審而用之¶
代灸膏　治老人衰弱元氣虚冷臟腑虚滑腰脚冷痛¶
　沈重減食手足逆冷不能忍者用此代灸其效不能¶
　盡述¶
<pb:KR3e0076_WYG_002-59b>¶
　大附子(炮一/枚)呉茱萸　桂皮　　木香(各半/兩)蛇床子(半/兩)¶
　馬藺草(各一/兩)¶
　　為細末每用藥半匙生薑汁半盞白麵半匙同煎¶
　　成膏攤於紙上臨卧貼臍以油紙覆其上綿衣繫¶
　　之自夜至明乃去每夜如此其腰腹如灸能除寒¶
　　積若腰痛貼腰眼¶
霹&KR0748;散乃正治温散之劑¶
　附子一枚炮熟取出用冷灰窨之良乆取出研末入¶
<pb:KR3e0076_WYG_002-60a>¶
　真臈茶一大錢同和分二服每服水一盞煎六分臨¶
　熟入蜜半匙放温服之¶
　　寒中¶
東垣曰夫脾胃之症始則熱中終傳寒中經云隂盛生¶
　内寒厥氣上逆寒積於胸中是腎水反來侮土此謂¶
　所勝者妄行或作中滿腹脹或作涎涕或足下痛不¶
　能任身履地骨乏無力喜睡兩丸多冷時作隂隂而¶
　痛或妄見鬼狀夜夢亡人腰脊背脾俱痛而不渴不¶
<pb:KR3e0076_WYG_002-60b>¶
　瀉此濕氣去而寒獨存血絡凝泣故其脈盛大以濇¶
　名曰寒中以白术附子湯治之¶
白术附子湯　治寒中諸症¶
　白术　　附子(炮/)　陳皮　　蒼术(炒/)　厚朴(製/)¶
　半夏　　茯苓　　澤㵼(各一/兩)猪苓(半兩/)桂心(四錢/)¶
　　毎服五錢生薑三片水煎服　量虛實加減¶
背寒¶
　仲景云心下有留飲其人背惡寒冷如氷治法茯苓¶
<pb:KR3e0076_WYG_002-61a>¶
　丸之類是也(即千金/化痰丸)¶
身前寒¶
　經云胃足陽明之脈氣虛則身以前皆寒慄治法宜¶
　鍼補三里穴是也¶
掌中寒者腹中寒魚上白肉有清血脈者是胃中有寒¶
　也(理中湯/之類)¶
　　惡寒¶
丹溪曰久病惡寒當用解鬱○濕痰積中抑遏陽氣不¶
<pb:KR3e0076_WYG_002-61b>¶
　得外泄身必惡寒○惡寒非寒明是熱症¶
進士周年近四十得惡寒症服附子數百帖而病甚脈¶
　絃而緩遂以江茶入生薑汁香油些少調飲之吐痰¶
　一升許減大半又與通聖散去麻黄大黄芒硝加當¶
　歸地黄百帖而安¶
一女子惡寒用苦參赤小豆各一錢為末虀水調飲之¶
　吐痰甚多繼用後藥調理¶
　川芎　　南星　　蒼术　　黄芩¶
<pb:KR3e0076_WYG_002-62a>¶
　　酒打麵糊丸服¶
　上焦不通則陽氣抑遏而皮膚分肉無以温之故寒¶
　慄東垣升陽益胃湯用升發之劑開發上焦以伸陽¶
　明之氣出於表而温之也丹溪吐出濕痰亦開發上¶
　焦使陽氣隨吐伸發出外而温之也故寒慄皆愈二¶
　者乃治陽虛表寒之要¶
王海藏治一婦先病惡寒手足冷全不發熱脈八至兩¶
　脇㣲痛治者便作少陽治之陽在内伏於骨髓隂在¶
<pb:KR3e0076_WYG_002-62b>¶
　外致使發寒治當不從内外從乎中治也宜以小柴¶
　胡調之倍加薑&KR0037;¶
丹溪治一婦年近六十六月内常覺惡寒戰慄喜烈火¶
　御綿汗時如雨形肥肌厚已服附子十餘帖渾身痒¶
　甚兩手脈沈濇重取稍大知其熱甚而血虚也以四¶
　物去川芎倍地黄加白术黄耆炒黄栢生甘草人參¶
　每服一兩重始煎一帖飲之腹大泄目無視口無言¶
　知其病勢深而藥無反佐之過也仍以前藥熱炒與¶
<pb:KR3e0076_WYG_002-63a>¶
　之葢借火力為向導一帖利止四帖精神回十貼病¶
　全安¶
又蔣氏婦年三十餘形瘦面黑六月喜熱惡寒兩手脈¶
　沈而濇重取則數以三黄丸下之以薑湯每服三十¶
　丸二十帖㣲汗而安(又云三補/丸亦可)¶
　¶
　¶
　¶
<pb:KR3e0076_WYG_002-63b>¶
　¶
　¶
　¶
　¶
　¶
　¶
　¶
　赤水元珠卷二¶
