# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.322098
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷三
<pb:KR3e0076_WYG_003-1a>¶
欽定四庫全書¶
　赤水元珠卷三¶
　　　　　　　　　　　明　孫一奎　撰¶
　　頭痛¶
生生子曰頭為諸陽之首至清至髙之處也苟外無風¶
　寒霧露之觸内無痰火濕熱之薰必無痛也既有内¶
　外之因當循内外之治¶
凢頭痛當分三隂三陽　諸血虚頭痛當歸川芎主之¶
<pb:KR3e0076_WYG_003-1b>¶
　　諸氣虛頭痛人參黄耆主之兼見何症以佐使之¶
　藥濟之此立方之大法也　血氣俱虚於調中益氣¶
　湯加川芎蔓荆子細辛其效如神　濕厥頭痛清空¶
　膏主之　諸厥逆頭痛羌活附子湯主之　濕熱在¶
　頭者以苦吐之　世有真頭痛旦發夕死夕發旦死¶
　原其受病乃氣血虛極以致風寒暑濕之氣得以犯¶
　之名曰厥頭痛痛引腦巔䧟於泥丸宫中非藥所能¶
　愈葢其根本先絶也　丹溪曰頭痛多主於痰痛甚¶
<pb:KR3e0076_WYG_003-2a>¶
　者火也有可吐者亦有可下者　東垣曰經云東風¶
　生於春病在肝俞在頸項故春氣者病在頭又諸陽¶
　㑹於頭面如足太陽經之脈起於目内眥上額交巔¶
　直入絡腦還出别下項病衝痛又足少陽之脈起於¶
　目鋭眥上抵頭角病則頭角額痛夫風從上受之風¶
　寒傷上邪從外入客于經絡令人振寒頭痛身重惡¶
　寒治在風池風府有調其隂陽不足則補有餘則瀉¶
　汗之則愈此傷寒頭痛也　如氣上不下頭痛巔疾¶
<pb:KR3e0076_WYG_003-2b>¶
　者下虛上實也過在足少隂巨陽甚則入腎寒濕頭¶
　痛也　有厥逆頭痛者所犯大寒内至骨髓髓以腦¶
　為主腦逆故令頭痛齒亦痛　有心煩頭痛者病在¶
　膈中過在手巨陽少隂乃濕熱頭痛也　凡頭痛皆¶
　以風藥治之者搃其大體言之也髙巔之上惟風可¶
　到或味之薄者隂中之陽自地升天者也然亦有三¶
　隂三陽之異　太陽經頭痛惡風寒脈浮𦂳川芎獨¶
　活之類主之　少陽經頭痛脈弦細往來寒熱柴胡¶
<pb:KR3e0076_WYG_003-3a>¶
　黄芩主之　陽明經頭痛自汗發熱不惡寒脈浮緩¶
　長實者升麻葛根石膏白芷主之　太隂經頭痛必¶
　有痰體重或腹痛為痰癖脈沈緩者蒼术半夏南星¶
　主之　少隂經頭痛三隂三陽經不流行而足寒氣¶
　逆為寒厥其脈沈細麻黄附子細辛湯主之　厥隂¶
　經頭疼項痛或吐痰沫冷厥其脈浮緩呉茱萸湯主¶
　之¶
丹溪云勞役下虚之人似傷寒發熱汗出兩太陽作痛¶
<pb:KR3e0076_WYG_003-3b>¶
　宜補中益氣湯多加川歸川芎甚者加知母蔓荆子¶
　　又云自魚尾上攻而痛属血虛川芎川歸酒黄栢¶
　諸經氣滯亦能作痛¶
王節齋曰久頭痛病畧感風寒便發寒月須重綿厚帕¶
　包裹者此属鬱熱本熱而標寒世人不識率用辛温¶
　解散之藥暫時得效誤認為寒殊不知因其本有鬱¶
　熱毛竅常疎故風寒易入外寒束其内熱閉逆而為¶
　痛辛熱之藥雖能開通閉逆散其標之寒邪然以熱¶
<pb:KR3e0076_WYG_003-4a>¶
　濟熱病本益深惡寒愈甚矣唯當㵼火涼血為主而¶
　佐以辛温散表之劑以從其標則病可愈而根可除¶
　也¶
郭茂恂之婦産七日不食始言頭痛頭痛已又心痛作¶
　既而目睛痛如割如刺更作更止相去無瞬息間每¶
　頭痛甚欲取大石壓之良乆漸定心痛作則以十指¶
　抓壁血流滿掌痛定目復痛又以兩手自剜取之如¶
　是十日不已衆醫無計進黑龍丹半粒疾少間中夜¶
<pb:KR3e0076_WYG_003-4b>¶
　再服之服即下瞑目寢如平昔至平旦下一行約三¶
　升許如蝗䖝子三疾減半已刻又行如前則頓愈矣¶
　　頭重¶
東垣紅荳散治頭重極佳(方見雷/頭風門)¶
秘方茶調散　風熱上攻頭目昏痛及頭風熱痛不可¶
　忍¶
　片芩(二兩酒拌炒三/次不可令焦)小川芎(一/兩)細芽茶(三/錢)白芷(五錢/)¶
　薄荷(三錢/)荆芥穗(四/錢)頭巔及腦痛加細辛藁本蔓荆¶
<pb:KR3e0076_WYG_003-5a>¶
　子(各三/錢)¶
　　右為細末每服二三錢用茶清調下¶
　　頭風¶
丹溪云属痰者多有熱有風有血虛　在左属風薄荷¶
　荆芥血虚川芎當歸　在右属痰蒼术半夏熱則酒¶
　芩為主¶
冲和膏　偏正頭風腫痛并眼痛者塗上立止如神¶
　紫荆皮(炒五/兩)獨活(去莭炒/三兩)赤芍(炒二/兩)白芷(一兩/)菖蒲(一兩/)¶
<pb:KR3e0076_WYG_003-5b>¶
　　右為末葱頭煎濃湯調塗藥到痛止¶
又方　酒芩(一/兩)蒼术　羌活　防風(各五/錢)細辛(二錢/)¶
　蒼耳(三/錢)　右為末每服三錢生薑一大片同擂均茶¶
　　湯盪起服之¶
又方　酒芩(五/錢)蒼术(二錢/半)羌活　蒼耳　川芎　甘草(生/)¶
　酒黄連(各一/錢半)　半夏麯(三錢/半炒)¶
　　右為末服法同前¶
頭痒風屑髪黄　用大黄酒浸炒為末茶調服¶
<pb:KR3e0076_WYG_003-6a>¶
川芎散偏頭痛頭風神効¶
　甘菊　　石膏　　川芎(各三/錢)¶
　　為末每服一錢茶清調下一方有白殭蠶六錢生用¶
經驗方　頭風頭痛¶
　藿香　　防風(各二/兩)辰砂　　薄荷(各一/兩)天麻¶
　白术　　白附子　白芷(各一兩/五錢)¶
　　右為末糊丸梧子大每服三十丸白湯下¶
菊花茶調散　諸風頭目昏重偏正頭風鼻塞¶
<pb:KR3e0076_WYG_003-6b>¶
　菊花　　川芎　　荆芥穗　羌活　　甘草¶
　白芷(各二/兩)細辛(一兩/)防風(一兩/洗浄)蟬螁　　殭蠶¶
　薄荷(各五/錢)¶
　　右為末每服二錢食後用茶清調下¶
有一婦人患偏頭痛一邊鼻塞不聞香臭常流清涕或¶
　作臭氣一陣服遍治頭痛藥如芎蝎皆不效人無識¶
　此病者或曰腦癰偶有善醫云但服局方芎犀丸不¶
　十數服忽作𡁲涕突出一鋌稠膿其疾自愈(方見/鼻淵)¶
<pb:KR3e0076_WYG_003-7a>¶
秘方　貼頭風熱痛　大黄　　朴硝(各等/分)¶
　　右為末井底坭和揑作餅貼兩太陽穴神效否則¶
　　防壊目¶
祛風清上丸　風熱上攻眉稜骨痛¶
　酒芩(二錢/)白芷(一錢/半)防風(一錢/)柴胡(一錢/)荆芥(八分/)¶
　川芎(一錢/二分)羌活(一錢/)甘草(五分/)¶
　　水二鍾煎八分食後服¶
芎辛導痰湯　痰厥頭痛¶
<pb:KR3e0076_WYG_003-7b>¶
　川芎　　細辛　　南星(各一/錢半)半夏(二錢/)陳皮¶
　茯苓　　片芩(酒炒各一/錢二分)　　枳實(一錢/)甘草(五分/)¶
　如挾風熱甚者加石膏三錢菊花一錢¶
　　水二鍾薑三片煎至八分食後服¶
清空膏　偏正頭痛年深及療風濕熱痛上壅損目及¶
　腦痛年深不止¶
　羌活　　防風(各一/兩)柴胡(七錢/)川芎(五錢/)甘草(炙一/兩半)¶
　黄連(炒一/兩)黄芩(三兩一半炒/一半酒製)¶
<pb:KR3e0076_WYG_003-8a>¶
　　右為細末每服二錢熱盞内入茶少許湯調如膏¶
　　抹在口内少用白湯送下臨卧服如苦頭痛每服¶
　　中加細辛二錢如太隂脈緩有痰名曰痰厥頭痛¶
　　加羌活防風川芎甘草又加半夏一兩半如偏正¶
　　頭痛服之不愈減羌活防風川芎一半加柴胡一¶
　　倍如發熱惡熱而渴正陽明頭痛只與白虎湯加¶
　　白芷¶
小清空膏　諸般頭痛惟血虚頭痛不治用片芩細切¶
<pb:KR3e0076_WYG_003-8b>¶
　酒拌晒乾為末茶清調下酒亦可¶
補氣湯　服前藥之後服此藥¶
　黄耆(八兩/)甘草(炙/)　當歸身(各二/錢)柴胡　　升麻(各二/分)¶
　細辛(少許/)麻黄(炒/)　苦丁香(各五/分)　　水煎服¶
安神湯　頭旋眼黑頭痛¶
　羌活(一兩/)防風(二錢/半)柴胡(五錢/)酒黄栢(一/兩)酒知母¶
　酒生地　升麻(各五/錢)黄耆(二兩/)甘草(半生半/熟四錢)¶
　　右咀㕮每服半兩水二大盞煎至一盞半加蔓荆¶
<pb:KR3e0076_WYG_003-9a>¶
　　子五分川芎三分再煎至一盞臨卧時去渣熱服¶
右東垣丹溪治虛熱頭痛大率皆以酒芩酒連酒栢加¶
　風劑也¶
川芎散　頭風偏正頭風昏眩¶
　川芎　　細辛　　羌活　　槐花　　甘草(炙/)¶
　石膏(炙各/五錢)荆芥　　薄荷　　菊花　　防風¶
　茵陳(各一/兩)¶
　　右為細末每服二錢食後茶清調下日三服¶
<pb:KR3e0076_WYG_003-9b>¶
石膏散　頭痛不可忍¶
　麻黄(去根/節)石膏(各一/兩)何首烏(五/分)葛根(七錢/半)¶
　　右為細末每服三錢生薑三片水煎稍熱服¶
又方亦名石膏散　頭痛¶
　川芎　　石膏　　白芷(各等/分)¶
　　右為細末每服四錢熱茶清調下¶
荆芥散　治頭風　(王太/醫方)　荆芥　　石膏(煅各/等分)¶
　　右為細末每服二錢薑三片葱白三寸連鬚使水¶
<pb:KR3e0076_WYG_003-10a>¶
　　一盞煎七分食後服¶
玉真丸　寒濕為多腎氣不足氣逆上行頭疼不可忍¶
　謂之腎厥其脈舉之則弦按之則堅¶
　硫黄(二兩/)石膏　　半夏(湯洗/)硝(研各/二兩)¶
　　俱為細末研勻生薑糊為丸梧子大隂乾每服二¶
　　十丸薑湯或米飲下更炙闗元百壯良方中黄丸¶
　　子亦佳虚寒甚者去石膏用鍾乳粉一兩¶
玉壺丸　風濕頭痛亦作痰患¶
<pb:KR3e0076_WYG_003-10b>¶
　半夏　　南星　　天麻¶
　　為末白麵丸服二錢¶
殭蠶散　偏正頭痛併夾腦風連兩太陽頭痛¶
　白殭蠶為末用葱茶調服¶
乳香盞落散　男子婦人偏正頭痛不可忍大有神效¶
　此風盛疎散而痛宜酸以收之¶
　御米殻(去蒂/四兩)陳皮　甘草(炙/)　桔梗(去蘆/)柴胡(各一/兩)¶
　　右為細末每服二錢水一鍾入燈心十莖長四指¶
<pb:KR3e0076_WYG_003-11a>¶
　　同煎七分温服¶
治時氣頭痛不止　用朴硝二兩為末生油調塗於頂¶
　上¶
治頭内如䖝蛀響各天白蟻用茶子細末吹鼻中¶
如聖散　眼目偏痛頭風¶
　麻黄(燒灰/半兩)盆硝(二錢/半)麝香　　腦子(各少/許)¶
　　右為細末搐之神效¶
治頭風餅子　五倍子　全蝎　土狗(七介/)¶
<pb:KR3e0076_WYG_003-11b>¶
　　右為末醋糊作如錢大餅子發時再用醋潤透貼¶
　　太陽穴上炙熱貼之驗甚仍用帕子縛之啜濃茶¶
　　睡覺則愈¶
一竒散　産後頭痛　用當歸川芎為細末每服二錢¶
　　水一盞煎七分温服¶
治産後身熱頭痛肚痛¶
　陳皮　　白术　　白芍(各二/錢)黄芩(二錢/半)川芎(一錢/)¶
　乾薑　　牡丹皮　甘草(各一錢/五分)荆芥(五分/)¶
<pb:KR3e0076_WYG_003-12a>¶
　　分四帖煎服¶
芎附散　産後敗血作梗頭痛諸藥不效¶
　大附子一枚釅醋一碗用火四畔炙透蘸醋令盡去¶
　皮臍加川芎一兩並為細末每服一錢茶清調下¶
東垣曰濕熱在頭而頭痛者必以苦吐之若用上項搐¶
　鼻藥而涎少者必兼吐法治之¶
邪在胃而頭痛者必下之其症必兼膈痞或動作則痛¶
　甚或右手脈滑盛者是也¶
<pb:KR3e0076_WYG_003-12b>¶
新沭中風為首風頭面多汗惡風當先風一日則病甚¶
　至其風日則少愈大川芎丸主之¶
風氣循風府而上則為腦風項背怯寒腦户極冷神聖¶
　散主之¶
大川芎丸　首風旋暈弦急外合陽氣風寒相摶胃膈¶
　痰飲偏正頭疼身體拘倦¶
　川芎(一兩/)天麻(四兩/)　　為末煉蜜丸每兩作十丸¶
　　每服一丸細嚼茶酒下食後服¶
<pb:KR3e0076_WYG_003-13a>¶
神聖散　腦風邪氣留飲不散項背怯寒頭痛不可忍¶
　者¶
　麻黄(去節/)細辛(去苗/)乾葛(生一半/炒一半)藿香葉(各等/分)¶
　　右為末每服二錢煮荆芥薄荷酒調下茶亦得併¶
　　治血風症¶
大全黑龍丹　産後寒凝血滯或胞衣不下或汚血奔¶
　心危急惡疾垂死者但灌藥入口便活妙通神聖¶
　當歸　　五靈脂　川芎　　良薑　　熟地(各三/兩)¶
<pb:KR3e0076_WYG_003-13b>¶
　　右研末入罐鹽泥固濟抿口炭十觔煅令通赤冷¶
　　定取開成黑糟色細研入後藥¶
　　百草霜(五/錢)　硫黄　乳香(各一/兩)花蕋石　琥珀(各三/錢)¶
　　右五味為末并前和勻丸如芡&KR2521;大每服一丸¶
　　雷頭風(俗名非/古也)¶
張子和曰雷頭風者結核塊於頭上而作痛者是也可¶
　用茶調散吐之次用神芎丸下之然後服烏荆丸及¶
　愈風餅子之類消風散熱是其治也如涼膈散之類¶
<pb:KR3e0076_WYG_003-14a>¶
又云雷頭風是頭上有赤腫結核或如酸&KR0037;狀可用排¶
　針出血則愈矣¶
生生子曰所謂雷頭風者必是痰結核塊或先暗有於¶
　頭上然後隨遇而發或勞役或酒色或食煿炙動風¶
　發毒之物感而發之或紅或腫而痛作矣急則治其¶
　標針而血出風散火滅痛因減去或有之也若先無¶
　結塊痰核卒然發寒熱而腫痛者乃風毒也不可不¶
　察¶
<pb:KR3e0076_WYG_003-14b>¶
茶調散(又名二/仙散)　𤓰蒂　茶葉¶
　　為末每服二錢虀汁調服乃取吐藥也¶
神芎散　實者下之是也能去膈上滯痰¶
　大黄　　黄芩(各二/兩)牽牛　　活石(各四/兩)¶
　　為細末滴水為丸如小豆大温水下十五丸每服¶
　　加十丸以利為度日三服¶
愈風餅子¶
　川烏　　川芎　　甘菊　　白芷　　薄荷¶
<pb:KR3e0076_WYG_003-15a>¶
　防風　　細辛　　天麻　　羌活　　荆芥¶
　甘草(各等/分)¶
　　為細末水浸蒸餅為劑&KR1091;作餅子每服三五餅細¶
　　嚼茶酒送下不拘時候¶
保命集云夫治雷頭風諸藥不效者為與症不相對也¶
　葢雷頭風者震卦主之震仰盂故予製藥内加荷葉¶
　者象震之形其色又青乃述類象形當煎局方中升¶
　麻湯主之治頭面疙瘩增寒拘急發熱狀如傷寒¶
<pb:KR3e0076_WYG_003-15b>¶
　升麻　　蒼术　　薄荷¶
　　為細末每服五錢水一鍾煎七分温服食後或燒¶
　　全荷葉一個研細調藥服之¶
生生子曰按二公方論俱以結核疙瘩而用風藥論治¶
　且指震為雷為譬固美矣恐猶未盡善也夫此病未¶
　有不因於痰火者葢痰生熱熱生風故也核塊疙瘩¶
　皆有形可徵痰火上升壅於氣道兼於風化則自然¶
　有聲輕則或如蟬之鳴重則或如雷之響故以聲如¶
<pb:KR3e0076_WYG_003-16a>¶
　雷而為名也或以其發如雷之迅速也設如前論盡¶
　作風熱治之恐認標而忘其本也予故附痰火一方¶
　于後以俟明哲評之　白殭蠶(五/錢)粉草(二/錢)半夏(牙皂/薑汁)¶
　(煮一/兩)連翹(五/錢)片芩(七錢/酒炒)陳皮(去白/鹽煮)桔梗(各五/錢)大黄(酒/蒸)¶
　(九次/二兩)薄荷葉(三/錢)白芷(二/錢)天麻(五錢/酒浸)青礞石(二/錢)¶
　　俱為細末水浸&KR1339;餅為丸如緑荳大食後臨卧茶¶
　　吞二錢以痰利為度然後用清痰降火煎藥調理¶
紅荳散　頭重如山此濕氣在頭也¶
<pb:KR3e0076_WYG_003-16b>¶
　麻黄根(炒/)苦丁香(各五/分)紅豆(十/粒)羌活(燒/)連翹(各二/錢)¶
　　右五味為細末鼻内搐之¶
頭風屑肝經風盛也大便實瀉青丸主之虚則消風散¶
　主之¶
消風散　諸風上攻頭目昏痛項背拘急肢體煩痛肌¶
　肉蠕動目眩旋運耳簫蟬鳴眼澁好睡鼻塞多𡁲皮¶
　膚頑麻燥痒癮疹又治婦人血風頭皮腫痒眉骨疼¶
　旋欲倒痰逆惡心¶
<pb:KR3e0076_WYG_003-17a>¶
　川芎　　羌活　　人參　　茯苓　　白殭蠶¶
　藿香　　荆芥　　甘草　　蟬殻(去土各/二兩)厚朴(薑製/)¶
　陳皮(去白各/五錢)防風¶
　　右為細末每服二錢茶清調下如久病偏頭風每¶
　　日三服便覺輕減如脱著沐浴暴感風寒頭痛身¶
　　重寒熱倦疼用荆芥茶清調下半盞不拘服之小¶
　　兒虚風目澁昏倦及急慢驚風用乳香荆芥湯治¶
　　風屑極燥痒無時此乃氣虚風邪侵於皮表用藜¶
<pb:KR3e0076_WYG_003-17b>¶
　　蘆不拘多少為末先于無風處洗頭候將乾時用¶
　　末摻之須用入髪至皮乃𦂳縛之一日夜次日即¶
　　不燥痒如尚有些少可再用一次立效¶
頭上白屑極多山荳根油浸塗或以乳汁調¶
又方　白芷　零零香(各等/分)為末如前法用之候三五¶
　　五日箆去敷二三次終始不生¶
　　大頭病(頭痛腫大如斗是也大/率多是天行時疫病)¶
泰和年東垣以監納濟源税時長夏多疫癘初覺増寒¶
<pb:KR3e0076_WYG_003-18a>¶
　體重次傳面目腫盛目不能開上喘咽喉不利舌乾¶
　口燥俗云大頭天行親戚不相訪問如染之多不救¶
　張縣丞亦得此症至五六日醫以承氣湯加板藍根¶
　下之稍緩翼日其病如故下之又緩終莫能愈漸至¶
　危篤或曰李明之存心於醫可以請治遂命診視具¶
　説其由曰夫身半已上天之氣也身半已下地之氣¶
　也此雖邪熱客於心肺之間上攻頭而為腫盛以承¶
　氣下之瀉胃中之實熱是誅罰無過殊不知適其病¶
<pb:KR3e0076_WYG_003-18b>¶
　所為故遂處方用黄連黄芩味苦寒瀉心肺間熱以¶
　為君橘紅𤣥參苦寒生甘草甘寒瀉火補氣以為臣¶
　連翹鼠粘子薄荷葉苦辛平板藍根味甘寒馬屁勃¶
　白殭蠶味苦平散腫消毒定喘以為佐新升麻柴胡¶
　苦平行少陽陽明二經不得伸桔梗味辛温為舟楫¶
　不令下行共為細末用湯調時時服之拌蜜為丸噙¶
　化之服盡良愈因嘆曰往者不可追來者猶可及凡¶
　他所有是病者皆書方以貼之全治甚衆¶
<pb:KR3e0076_WYG_003-19a>¶
普濟消毒飲¶
　黄芩　　黄連(各五/錢)人參(三錢/)橘紅　　𤣥參(各二/錢)¶
　連翹　　鼠粘子　板藍根　馬屁勃(各一/錢)甘草(生/)¶
　柴胡　　桔梗(各二/錢)白殭蠶(炒/)升麻(各一/錢)¶
　　為細末服如前法或加防風薄荷當歸身川芎每¶
　　服五錢水煎食後時時熱服如大便硬加酒煨大¶
　　黄一錢以利之腫熱甚者宜砭刺之¶
生生子曰觀消毒飲以普濟二字為命名之首書告四¶
<pb:KR3e0076_WYG_003-19b>¶
　方使人人得躋夀域者君子之存心也乃今時之醫¶
　偶獲一未穩之方就括囊緘口自秘終身為徼利之¶
　計視此普濟消毒飲寧不自愧於心乎¶
大頭病者雖在身半以上熱伏于經以感天地四時非¶
　節瘟疫之氣所著以成至于潰裂膿出而又染他人¶
　所以謂之疫癘也大扺足陽明甚則逆傳視其腫勢¶
　在何部分隨其經而取之濕熱為腫火盛為痛此邪¶
　發於首多在兩耳前後所先見出者為主為根治之¶
<pb:KR3e0076_WYG_003-20a>¶
　宜早藥不宜速恐過其病所謂上熱未除中寒已作¶
　有傷人命矣此疾是自内而之外者是為血病況頭¶
　部分受邪見於無形之處至髙之分當先緩而後急¶
　先緩者謂邪氣在上著無形之部分既著無形所傳¶
　無定若用重劑大瀉之則其邪不去反過其病矣雖¶
　用緩藥若又急服之或食前或頓服或失緩體則藥¶
　不能除病矣當徐徐漬無形之邪或藥性氣味形體¶
　擬象服餌皆須不離緩體及寒藥或酒炒浸之類是¶
<pb:KR3e0076_WYG_003-20b>¶
　也後急者謂前緩劑已經髙分瀉邪氣入於中是到¶
　隂部染於有形質之所若不速去反損隂也此却為¶
　客邪當急去之是治客以急且治主當緩者謂陽邪¶
　在上隂邪在下各為本家病也若急治之不惟不能¶
　解其紛而反致其亂矣此所以治主當緩也治客當¶
　急者謂陽分受陽邪隂分受隂邪主也隂分受陽邪¶
　陽分受隂邪客也凡所謂客者當急去之此治客以¶
　急也假令少陽陽明之為病少陽者諸邪出於耳前¶
<pb:KR3e0076_WYG_003-21a>¶
　後也陽明者首面大腫也先以黄芩黄連甘草通炒¶
　過剉煎少少不住服呷之或服畢再用大黄或酒浸¶
　或煨又以䑕粘子新瓦上炒香㕮咀煎去渣内芒硝¶
　各等分亦細細呷之當食後用徐得㣲利又邪氣已¶
　只服前藥如不已再服後藥依前次第用之取大便¶
　利邪已則止如陽明渴者加石膏少陽渴者加𤓰蔞¶
　根陽明行經加升麻葛根芍藥之類太陽行經加羌¶
　活防風荆芥之類選而加之並與上藥均合不可獨¶
<pb:KR3e0076_WYG_003-21b>¶
　用散也¶
黑白散　大頭病如神¶
　烏黑蛇(酒/浸)白花蛇(去頭尾/酒浸)雄黄(二/兩)大黄(煨五/錢)¶
　　為細末每服一二錢白湯調下¶
治疫毒頭重者甘桔湯加䑕粘子大黄芒硝¶
大頭天行病　羌活　酒芩　酒蒸大黄¶
大頭風用井底泥調大黄芒硝塗之¶
又方治大頭疫如神　貫衆(三/錢)葛根(二/錢)甘草(一錢/半)¶
<pb:KR3e0076_WYG_003-22a>¶
　白殭蠶(炒一/錢)水煎服極佳加黑荳三錢尤妙¶
　　面門¶
靈樞經曰面熱者足陽明病十二經脈三百六十五絡¶
　其血氣皆上於面而走空竅其精陽氣上走於目而¶
　為睛其别氣走於耳而為聽其宗氣上出鼻而為臭¶
　其濁出於胃走唇舌而為味其氣之津液皆上薰於¶
　面而皮又厚其肉堅故天熱甚寒不能勝之也¶
青紅黄白黑五色以應五臟是以外侯驗内症也¶
<pb:KR3e0076_WYG_003-22b>¶
東垣曰飲食不節則胃病胃病則氣短精神少而生大¶
　熱有時而火上獨燎其面¶
丹溪曰面熱因胃熱有鬱火面寒因胃虚¶
咳逆停息不得卧面熱如醉此為胃熱上冲薰其面以¶
　茯苓桂枝甘草五味湯加大黄利之¶
羅氏治楊郎中之内五十一歲身體肥盛己酉春患頭¶
　目昏悶面赤熱多服清上藥不效請治診其脈洪大¶
　而有力内經云面熱者足陽明病脈經云陽明經氣¶
<pb:KR3e0076_WYG_003-23a>¶
　盛有餘則身已前皆熱況其人素膏粱積熱於胃陽¶
　明經多血多氣本實則風熱上行諸陽皆㑹於頭目¶
　故面熱之病生矣先以調胃承氣湯七錢加黄連三¶
　錢犀角一錢踈下三兩行徹其本熱次以升麻加黄¶
　連湯去經絡中風熱上行如此則標本之邪俱退矣¶
升麻加黄連湯¶
　升麻　　葛根(各一/錢)白芷(七分/)甘草(炙/)　白芍(各五/分)¶
　酒黄連(四/分)生犀角(末/)川芎　　荆芥穗　薄荷(各三/分)¶
<pb:KR3e0076_WYG_003-23b>¶
　　用水半盞先浸川芎荆芥穗薄荷外都作一服水¶
　　二盞煎一盞入先浸三味同煎至七分食後温服¶
　　數服愈　忌酒麵五辛物¶
面寒尼長老六十歲體瘦弱十月間病頭面惡寒不敢¶
　當風行諸治不效脈短細而㣲且年髙向素食日惟¶
　茶菓而已陽明之經本虚脈經云氣不足則身已前¶
　皆寒慄又加看誦損氣由此胃氣虚經絡之氣亦虚¶
　不能上榮頭面故惡風寒先以附子理中丸温其中¶
<pb:KR3e0076_WYG_003-24a>¶
　氣次以升麻湯加附子主之¶
　升麻　　葛根　　白芷　　黄耆　　附子(炮各/七分)¶
　甘草(炙/)　人參　　草豈&KR0371;(各五/分)益智仁(三/分)¶
　　水一鍾半連鬚葱頭二莖煎至一鍾温服數服良¶
　　愈¶
升麻湯辨　或曰升麻加黄連湯治面熱升麻加附子¶
　湯治面寒有何依據荅曰出自仲景雲岐子註傷寒¶
　論中辨葛根湯云尺寸俱長者陽明受病也當二三¶
<pb:KR3e0076_WYG_003-24b>¶
　日發以其脈夾鼻絡於目故身熱目疼鼻乾不得眠¶
　此陽明經受病也始於鼻交頞中從頭至足行身之¶
　前為表之裏陽明經標熱本實從標脈浮而長從本¶
　脈沈而實陽明為病蒸蒸而熱不惡寒身熱為標病¶
　陽明本實者胃中燥鼻乾目痛為本病陽明為肌肉¶
　之本禁不可發汗在本者不禁下發之則變黄症太¶
　陽主表營衞是也營衞之下肌肉属陽明二陽并病¶
　葛根湯主之衞者桂枝營者麻黄營衞之中桂枝麻¶
<pb:KR3e0076_WYG_003-25a>¶
　黄各半湯主之營衞之下肌肉之分者葛根湯主之¶
　又名解肌湯故陽明為肌肉之本非專於發汗止汗¶
　之治桂枝麻黄兩方互併為一方加葛根者便作葛¶
　根湯故營衞肌肉之次也桂枝芍藥生薑甘草大棗¶
　止汗有麻黄桂枝甘草發汗葛根味薄獨加一味者¶
　非發汗止汗也從葛根以解肌故名葛根湯錢仲陽¶
　制升麻湯治傷寒瘟疫風熱壯熱頭痛肢體痛瘡疹¶
　已發未發用葛根為君升麻為佐甘草芍藥安其中¶
<pb:KR3e0076_WYG_003-25b>¶
　氣朱奉議作活人書將升麻列作陽明經解藥予胗¶
　楊氏婦陽明經標本俱實先攻其裏後瀉經絡中風¶
　熱故用升麻湯加黄連以寒治熱也尼長老陽明經¶
　標本俱虚先實其裏次行經絡故用升麻湯加附子¶
　以熱治寒也仲景乃羣方之祖信哉¶
面上有熱毒惡瘡治以栢連散¶
　胡粉　　黄栢(炙/)　黄連(各等/分)¶
　　右為末面脂調敷猪脂亦好¶
<pb:KR3e0076_WYG_003-26a>¶
面上肺風瘡　以無灰酒濃磨鹿角尖敷之¶
指爪爬破面皮¶
　生薑自然汁調輕粉敷破處更無痕¶
玉容散　面上黑䵟雀班¶
　甘松　　三柰　　茅香(各五/錢)白芷　　白薑蚕¶
　白芨　　白蘝　　白附子　天花粉(各一/兩)防風¶
　藁本　　零陵香(各三/錢)肥皂(二个/)菉豆粉(一/兩)¶
　　為極細末毎洗面用之¶
<pb:KR3e0076_WYG_003-26b>¶
秘方　面上雀班¶
　櫻桃枝　紫背浮萍　白梅肉　猪牙皂角¶
　等分焙乾為末每洗面時用之七八日後其班皆沒¶
　神效　一方加鷹屎少許尤妙服藥在後¶
防風通聖散　風熱上攻面熱¶
胃風湯　虚風症能食麻木牙闗急搐目瞤動胃中有¶
　風熱攻面故面獨腫¶
　白芷(一錢/二分)升麻(一錢/五分)葛根　　蒼术(各八/分)甘草(三分/)¶
<pb:KR3e0076_WYG_003-27a>¶
　柴胡　　藁本　　羌活　　黄栢(各五/分)草荳&KR0371;(五/分)¶
　蔓荆子(二/分)麻黄(八分/)白殭蠶(三/分)川歸(一錢/五分)¶
　　水二鍾煎八分食逺服¶
丹溪治一婦人面頰兩腮熱腫膈壅之病也¶
　乾葛　　桔梗(一錢/半)升麻(一錢/)蘇葉(一錢/半)薄荷(一錢/)¶
　甘草(炙七/分)　薑一片水煎食後服¶
一人登厠被臭氣薰觸隱忍良久明日滿面皆黑色月¶
　餘不散相士斷云不出月外必死至期無恙拉孫召¶
<pb:KR3e0076_WYG_003-27b>¶
　先生治教以沈檀香各一兩剉碎安爐中燒薰帳内¶
　以被葢定令病者瞑目端坐候香盡方可出帳明日¶
　引鑑照之面上黑色漸散矣¶
　　頰車病¶
平江陳氏因驚駭後常用手指甲搯住兩頰遂兩頰破¶
　損心懊憹不安脈數而實諸藥不愈用活幼口義牛¶
　黄清心涼膈丸數服如失¶
凢伸欠頰車蹉但開不能合以酒飲之令大醉睡中吹¶
<pb:KR3e0076_WYG_003-28a>¶
　皂角末搐其鼻𡁲透即自止¶
東垣云咽痛頷腫脈洪大面赤者羌活勝濕湯加黄芩¶
　桔梗甘草各五分如耳鳴目黄頰頷腫頭肩臑肘臂¶
　外後亷痛面赤脈洪大者以羌活防風甘草藁本通¶
　其經血加黄連黄芩消其腫以人參黄耆益其元氣¶
　而瀉其火邪¶
丹溪治兩腮腫用細辛草烏等分為末入蚌粉以猪脂¶
　調敷口含白梅置腮邊良久腫退出涎患立消矣消¶
<pb:KR3e0076_WYG_003-28b>¶
　時腫必先向下¶
濟世方　治痄腮¶
　車前草　栢子仁　竹葉¶
　　杵碎熱敷患處¶
腮腫　用赤小豆醋調敷之¶
千金方　卒中風頭面腫杵杏仁如膏敷之¶
又方　痄腮如神¶
　雞子清調赤荳末及喉下諸般腫痛用蝸牛飛麵研¶
<pb:KR3e0076_WYG_003-29a>¶
　勻貼腫處¶
　　目門¶
生生子曰治目有專門以其㸃藥精妙及動針手法慣¶
　熟外此不過一理耳經曰目得血而能視是血不可¶
　以不養也又曰目者神之主是神不可以不安也又¶
　曰目者腎之竅是腎不可以不秘也又曰東方青色¶
　入通於肝開竅於目藏精於肝肝和則目能辨五色¶
　也又曰心合脈諸脈皆貫於目¶
<pb:KR3e0076_WYG_003-29b>¶
東垣曰夫五臟六腑之脈皆禀受於脾土而上貫於目¶
　脾者諸隂之首也目者血氣之宗也故脾虚則五臟¶
　之精氣皆失所司不能歸明於目矣可見五臟之精¶
　華皆輸於目而見於外足以驗夫臟腑之根於内者¶
　標本之虚實矣¶
經云瞳子黑眼法於隂白眼赤脈法於陽故隂陽合傳¶
　於精明此則眼具隂陽也又曰五臟六腑之精氣皆¶
　上注於目而為之精精之窠為眼骨之精為瞳子筋¶
<pb:KR3e0076_WYG_003-30a>¶
　之精為黑眼血之精為絡其窠氣之精為白眼肌肉¶
　之精為約東褁擷筋骨氣血之精而與脈并為系上¶
　属於腦後出於項中此眼具五臟六腑也後世以内¶
　外皆属心上下兩臉属脾白眼属肺黑眼属肝瞳人¶
　属腎謂之五輪葢本諸此也又有八廓之説無義無¶
　據今不得刪入焉¶
陽主散陽虚則眼楞急而為倒睫拳毛隂主歛隂虚則¶
　瞳子散大而為目昏眼花¶
<pb:KR3e0076_WYG_003-30b>¶
保命集云在腑為表當除風散熱在臟為裏當養血安¶
　神如暴失明昏澁翳膜眵淚班入眼皆表也風熱也¶
　宜表散以去之如昏弱不欲視物内瞳見黑花瞳散¶
　皆裏也血少神勞腎虚也宜養血補水安神以調之¶
　除風散熱者㵼青丸主之養血安神者定志丸主之¶
　婦人地黄丸主之或有體肥氣盛風熱上行目昏澁¶
　者槐子散主之此由胸中濁氣上行也重則為痰厥¶
　亦能損目若常使胸中氣清自無此病也又有因目¶
<pb:KR3e0076_WYG_003-31a>¶
　疾服涼藥多氣因損者久之眼漸昏弱乍明乍暗不¶
　能視物此則失血驗也地黄丸消氣定志丸相須而¶
　養之視物不明見黑花者腎氣弱也駐景丸主之或¶
　有暴失明者謂眼居諸陽交之㑹也而隂反閉之此¶
　風邪内滿當有不測之患也¶
目閉不開者足太陽之脈為目上綱足陽明之脈為目¶
　下綱平則約束熱則筋縱故目不能為之開也¶
　治風熱之劑¶
<pb:KR3e0076_WYG_003-31b>¶
本事方　睛痛難忍者¶
　川歸　　防風　　細辛　　薄荷(各等/分)¶
　　每服二錢麥門冬湯調下食後日午及夜各一服¶
菊花散　肝腎風毒氣上衝眼疼¶
　甘菊花　芕莉　　大力子(炒各/一兩)甘草(一兩/五錢)¶
　　為細末每服二錢¶
槐子散　體肥氣盛風熱上行目昏澁¶
　槐子　　黄芩　　木賊　　蒼术(各等/分)¶
<pb:KR3e0076_WYG_003-32a>¶
　　為細末食後茶調下¶
川芎散　風熱目眩熱腫胸中不利¶
　川芎　　槐子(各一/兩)¶
　　為末氣滯下利薑湯調目疾茶清調熱上攻水煎服¶
潔古方治赤暴發腫散熱飲子¶
　防風　　羌活　　黄芩(各一/兩)黄連(一兩/)¶
　　每服五錢水二盞煎温服如大便秘加大黄一兩¶
　　如痛甚加川歸地黄煩躁不得卧加梔子一兩¶
<pb:KR3e0076_WYG_003-32b>¶
洗肝散　風毒上攻赤目腫痛難開癮澁眵淚¶
　薄荷葉　川歸　　防風　　羌活　　甘草(炙/)¶
　梔子　　大黄　　川芎(各等/分)¶
　　為末每服二錢熱水調服¶
　養血和血䟱風之劑¶
龍膽湯　目暴赤雲翳疼痛不可忍者¶
　四物湯(各五/錢)羌活　　防風(各三/錢)龍膽草　防已(各二/錢)¶
益氣聰明湯　飲食不節勞傷形體脾胃不足内障耳¶
<pb:KR3e0076_WYG_003-33a>¶
　鳴或多年視物昏暗令目廣大久服無内障耳鳴耳¶
　聾之患又令精神倍常飲食加倍身體輕徤耳目聰¶
　明¶
　黄耆(五錢/)甘草(炙六/錢)人參(五錢/)葛根　　升麻(三錢/)¶
　白芍　　黄栢(酒洗四次/炒各一兩)　　蔓荆子(一錢/半)¶
　　每服五錢水煎卧時熱服五更再煎服之得睡更¶
　　妙如煩亂或有熱春月漸加黄栢夏月倍之如脾¶
　　胃弱去之熱減少用但有熱或麻木或上壅頭目¶
<pb:KR3e0076_WYG_003-33b>¶
　　三兩服後其熱皆除又治老人腰以下沈重疼痛¶
　　此藥久服治人上身反有精神兩足輕浮不知髙¶
　　下空心服之少加黄栢輕浮自減小兒減服多則¶
　　壅滿若治倒睫去黄栢芍藥忌烟火酸物¶
地黄丸　眼小昏澁因發而久不能瘥¶
　防風　　羌活　　當歸　　地黄　　人參¶
　茯苓　　黄芩　　黄連(各等/分)¶
　　毎服五七錢水煎温服¶
<pb:KR3e0076_WYG_003-34a>¶
東垣助陽和血補氣湯　眼赤熱壅白睛紅眵淚不疼¶
　痛惟隱澁難開此服寒藥太過而真氣不能通九竅¶
　也故眼昏不明¶
　防風(七分/)黄耆(一錢/)甘草(炙/)　蔓荆子(五/分)歸身(五分/)¶
　白芷(二分/)柴胡　　升麻(各七/分)¶
　　水鍾半煎一鍾臨卧時服避風及忌食冷物¶
　　補氣血之劑¶
丹溪方　治勞力後兩眼上星右眼獨昏此熱傷血也¶
<pb:KR3e0076_WYG_003-34b>¶
　白术　　當歸　　生地　　木通　　黄連(酒浸/)¶
　黄芩(酒浸/炒)黄栢(炒各/二兩)甘草(炙四/錢)¶
　　分三帖水煎服大熱加白芍藥¶
倒睫拳毛其毛入眼中央是也¶
防風飲子¶
　黄連(炒/)　甘草(炙/)　人參(各一/錢)歸身(一錢/五分)葛根¶
　防風(各五/分)細辛葉　蔓荆子(各三/分)¶
　　水煎臨卧温服¶
<pb:KR3e0076_WYG_003-35a>¶
連翹飲子　目中溜火惡日與火隱澁小角偏𦂳久視¶
　昏花迎風有淚¶
　蔓荆子　甘草　　連翹　　人參　　紅葵花¶
　生地　　當歸身(各三/錢)酒芩　　防風　　羌活¶
　黄耆(各五/分)升麻(一錢/)柴胡(二分/)¶
　　水煎稍熱服前方治倒睫拳毛此方治眼楞𦂳急¶
　　縮小者即倒睫拳毛之漸也葢陽虚則眼楞𦂳急¶
　　隂虚則瞳子散大故東垣治眼楞𦂳用參耆補氣¶
<pb:KR3e0076_WYG_003-35b>¶
　　為君佐以辛味䟱散之而忌芍藥五味之酸收也¶
　　　治瞳子散大用地黄補血為君佐以酸味收歛¶
　　之而忌茺蔚子青葙子之辛散一開一闔大有徑¶
　　庭矣¶
　　外障¶
經云目痛赤脈從上下者太陽病從下上者陽明病從¶
　外走内者少陽病凢赤脈翳初從上而下者属太陽¶
　以其主表其病必連眉稜骨痛或腦項痛或半邊頭¶
<pb:KR3e0076_WYG_003-36a>¶
　腫治法宜温之散之如簡要夏枯草散東垣選竒湯¶
　之類¶
簡要夏枯草散　目珠痛至夜則痛甚或用苦寒眼藥¶
　㸃上反疼甚者神效葢目珠者連目本目系属厥隂¶
　經夜疼甚及苦寒㸃之反甚者夜與寒皆隂故也丹¶
　溪謂夏枯草禀純陽之氣故治厥隂目疼如神又治¶
　眉稜骨痛目翳從上下者累效治翳必與退雲丸相¶
　兼服尤妙¶
<pb:KR3e0076_WYG_003-36b>¶
　夏枯草　香附子(各二/兩)　甘草(四錢/)¶
　　右為細末每服一錢五分茶清調下纔下咽即痛¶
　　減¶
東垣選竒湯　眉稜骨痛目醫從上下者尤妙¶
　防風　　羌活(各三/分)甘草(三錢夏/月生用)酒芩(一錢冬不用/如能食及熱)¶
　(痛加/之)　分作三服水煎食後稍熱服當徐徐服之¶
羊肝丸　目翳從下上者從内眥出外者神效又補肝¶
　氣虚弱　羯羊肝(一具新瓦盆中煿了焙/之肝若大只用一半)甘菊¶
<pb:KR3e0076_WYG_003-37a>¶
　羌活　　栢子仁　細辛　　官桂　　白术¶
　黄連(一兩/半)五味子(五/錢)¶
　　煉蜜為丸桐子大空心温湯下三十丸¶
東垣神仙退雲丸　一切翳暈内外脹昏無睛者累效¶
　又治翳從外眥入内此為少陽主於半表裏也宜和¶
　解之此方神妙¶
　川芎　　川歸(各一/兩半)犀角(酒洗/)枳實　　川楝子¶
　蟬螁　　甘菊(各六/錢)薄荷葉(不見/火)𤓰婁仁(生者各/六錢)¶
<pb:KR3e0076_WYG_003-37b>¶
　蛇螁　　蜜蒙花　荆芥穗(各二/錢)此三味與甘草同¶
　焙乾去甘草不用　地骨皮　白芕莉(炒去/刺)羌活¶
　生地(酒洗焙乾/各一錢)　　木賊(一兩半去莭童/便浸一夜焙乾)¶
　　為細末煉蜜丸每一兩分作十丸米湯調服日進¶
　　二三丸食後服婦人當歸湯有氣者木香湯下在¶
　　人消息之¶
　　内障¶
内障者在睛裏昏暗與無患之人相似惟瞳人裏有隱¶
<pb:KR3e0076_WYG_003-38a>¶
　隱青白者無隱隱青白者亦有之¶
人卒然目無精光者此陽氣太虛也丹溪治一人目忽¶
　不見物他無所苦起坐飲食如故此氣虚也急煎人¶
　參膏與之服二日目方見他醫與青礞石藥予曰今¶
　夜死矣已而果然　又一人生平好飲熱酒忽目瞑¶
　脈澁此因熱酒所傷胃氣汚濁之血死在其中而然¶
　也遂以蘇木作湯調人參膏與之服二日鼻内及手¶
　掌皆紫黑余曰此病退矣滯血已行乃與四物加蘇¶
<pb:KR3e0076_WYG_003-38b>¶
　木桃仁紅花陳皮煎調人參末服數日而愈　又一¶
　男子五十五歲九月間早起忽開目無光視物不見¶
　急就睡片時却能見人竟不能辨其何人何物飲食¶
　減半神息極倦脈之緩大四至之上重按則散而無¶
　力余作受濕治詢之果因卧濕地上半箇月遂得此¶
　症用白术為君黄耆茯苓陳皮為臣附子為佐十餘¶
　帖而愈　右三方治目不明皆為陽虚氣脱而用補¶
　氣之藥追回者也經云上焦開發宣五穀味薰膚充¶
<pb:KR3e0076_WYG_003-39a>¶
　身澤毛若霧露之溉是謂氣又曰五氣入鼻藏於心¶
　肺上使五色脩明聲音能彰今氣既脱宜乎目之不¶
　明也¶
東垣人參補胃湯　勞役飲食不節内障神效¶
　黄耆　　人參(各一/兩)甘草(炙八/錢)蔓荆子(二/錢)白芍(三錢/)¶
　黄栢(三錢酒㳯四/次炒四次)¶
　　每服五錢水一大盞煎七分稍熱服三五服兩眼¶
　　廣大視物如常惟覺兩脚踏地不知髙下火體升¶
<pb:KR3e0076_WYG_003-39b>¶
　　發故也病減住服七日再服此藥冝春間服之¶
　　補隂血之劑¶
復明散　治内障¶
　黄耆(一錢/半)川芎(五分/)柴胡　連翹　　甘草¶
　生地(各一/錢)歸身(二錢/)蒼术(五分/)陳皮(五分/)黄栢¶
　　水二鍾煎至一鍾食後稍熱服忌濕麵及大辛熱¶
　　之物¶
熟地黄丸　血弱氣虚不能養心致火旺於隂分瞳子¶
<pb:KR3e0076_WYG_003-40a>¶
　散大風熱上攻頭目遍頭腫悶視物昏花法當養血¶
　涼血收歛散火而風熱自除矣¶
　地黄(一兩/)歸身(五錢/)柴胡(八錢/)天門冬　地骨皮¶
　五味子　黄連(各三/錢)生地(酒洗/八錢)黄芩(五錢/)枳殻(炒/)¶
　人參　　甘草(炙各/二錢)¶
　　煉蜜丸如菉荳大每服百丸茶湯下食後服日服¶
　　二次大忌辛辣物而助火又忌寒涼物以損胃氣¶
　　則藥不上行也¶
<pb:KR3e0076_WYG_003-40b>¶
瞳子散大亦有因食辛熱及煿炙助火之物積於胸中¶
　火旺則精散則視物亦大矣¶
益隂腎氣丸　此壯水之主以鎮陽光也¶
　山茱茰(一/兩)茯苓(二錢/半)五味子(五/錢)熟地(二兩/)山藥(五錢/)¶
　澤㵼(二錢/半)牡丹皮(五/錢)生地(一兩/酒洗)歸身(五錢/)¶
　　為末蜜丸桐子大硃砂為衣毎服五七十丸淡鹽¶
　　湯送下¶
寳鑑甘菊丸　男子腎虚眼目昏暗或見黑花常服明¶
<pb:KR3e0076_WYG_003-41a>¶
　目暖水臟活血駐顔壯筋骨¶
　甘菊花　熟地(各二/兩)枸杞(四兩/)山藥(五錢/)¶
　　煉蜜丸如梧桐子大每服三四十丸空心食後服¶
百㸃膏　眼翳遮瞳人視物不明如覺雲氣障蔽¶
　川歸(六分/)黄連(二錢水一碗煎至/半碗再入後藥)甘草稍(六分/)¶
　防風(八分/)㽔仁(去皮尖/三分)¶
　　右除㽔仁另研外同熬滴入水中不散去渣入好¶
　　蜜少許再煎少時為度極要病人心静㸃之至目¶
<pb:KR3e0076_WYG_003-41b>¶
　　㣲痛為度一日五六次臨卧㸃之尤妙名百㸃膏¶
　　欲頻㸃之使藥力相續也¶
寳鑑還睛散　努肉攀睛翳膜昏澁¶
　川芎　　龍膽草　草决明　石决明　枳實¶
　野菊花　野麻子　白茯苓　炙甘草　蒺莉¶
　川椒(炒去/核)仙靈脾　荆芥　　木賊　茵陳(已上各/一兩)¶
　　為末毎服二錢食後茶清調下一日三服忌魚肉¶
　　及熱麵蕎麥等物一方有楮實子無仙靈枳實二¶
<pb:KR3e0076_WYG_003-42a>¶
　　味¶
滋隂地黄丸　瞳子散大黄睛視物無的或卒然見非¶
　常之處¶
　熟地(一兩/)生地(一兩/半)柴胡(八錢/)天門冬　甘草¶
　枳殻(各三/錢)人參　　地骨皮(各二/錢)五味子　黄連(各三/錢)¶
　黄芩　　歸身(各五/錢)¶
　　蜜丸菉荳大毎服百丸温茶清送下日進二次此¶
　　補左腎之藥也¶
<pb:KR3e0076_WYG_003-42b>¶
駐景丸　肝腎氣虚面目昏暗視物不明¶
　車前子　五味子　枸杞子(各二/兩)熟地　　當歸(各五/兩)¶
　楮實子　川椒(炒各/一兩)兔絲子(酒浸製/半觔)¶
　　為末蜜丸如梧桐子大每服三十丸食前温酒下¶
菊睛丸　肝腎不足眼目昏暗常見黑花多泪補右腎¶
　不足¶
　枸杞子(三/兩)蓯蓉(酒浸/炒)巴㦸(各一/兩)甘菊¶
　　蜜丸如桐子大每服五十丸食後酒鹽湯任下¶
<pb:KR3e0076_WYG_003-43a>¶
煮肝散　治雀目¶
　青蛤粉　夜明砂　穀精草(各等/分)¶
　　右細末每五七錢入猪肝内煮熟細嚼茶清送下¶
　　鼻門¶
東垣曰金匱真言論云西方白色入通於肺開竅於鼻¶
　藏精於肺夫十二經脈三百六十五絡其氣血皆上¶
　升於面而走空竅其宗氣出於鼻而為臭難經云肺¶
　氣通於鼻肺和則鼻知香臭矣夫謂陽氣宗氣者皆¶
<pb:KR3e0076_WYG_003-43b>¶
　胃中生發之氣也其名雖異其理則一若因飢飽勞¶
　役損傷脾胃生發之氣弱則營運之氣不能上升邪¶
　塞孔竅故鼻不利而不聞香臭也宜養胃實營氣陽¶
　氣宗氣上升鼻管則通矣又一説難經云心主五臭¶
　肺主諸氣鼻者肺竅也反聞香臭者何也葢以竅言¶
　之肺也以用言之心也因衞氣失守寒邪客於頭面¶
　鼻亦受之不能為用是不聞香臭矣經云五氣入鼻¶
　藏於心肺心肺有病而鼻為之不利也潔古曰視聽¶
<pb:KR3e0076_WYG_003-44a>¶
　明而清涼香臭辨而温煖治法宜先散寒邪後補胃¶
　氣使心肺之氣得以交通則鼻利而香聞矣¶
麗澤通氣散　鼻不聞香臭¶
　羌活　　獨活　　防風　　升麻　　葛根(各二/錢)¶
　麻黄(一錢不去節/冬月加之)　蒼术(三錢/)川椒(一錢/)白芷¶
　黄耆(各四/錢)炙甘草(二/錢)¶
　　右每服一兩水二鍾生薑三片棗二枚葱白三寸¶
　　煎至一鍾稍熱服行坐之間宜避風寒¶
<pb:KR3e0076_WYG_003-44b>¶
温肺湯　鼻不聞香臭¶
　升麻　　黄耆(各二/錢)葛根　　羌活　　甘草¶
　防風(各一/錢)麻黄(不去節/四錢)　　　丁香(一分/)¶
　　右作二服水二大鍾葱白三根煎至一鍾稍熱服¶
治鼻不聞香臭多年不愈者皆效¶
　生葱分作三段早用葱白午用中段晩用葱末段塞¶
　入鼻中令氣透方效　(出本/事方)¶
陳無澤通草散　鼻塞不通不聞香臭并鼻塞肉¶
<pb:KR3e0076_WYG_003-45a>¶
　通草　　細辛　　附子(各等/分)¶
　　為末蜜和綿褁少許納入鼻内¶
丹溪曰鼻為肺之竅因心肺上病而不利有寒有熱寒¶
　傷皮毛熱壅清道氣為之不利寒則表之熱則芩連¶
　又曰面皮紫黑面為陽中之陽鼻居面中一身之血¶
　運至面鼻皆為至清至精之血多酒之人酒氣薫蒸¶
　熱血得冷則凝汚而不行故血紫黑治宜化滯血生¶
　新血四物湯加酒芩紅花酒拌又加茯苓陳皮甘草¶
<pb:KR3e0076_WYG_003-45b>¶
　生薑煎調五靈脂末服氣弱加黄耆酒浸酒齄鼻治¶
　法亦然¶
陳無擇曰鼻頭白者亡血也赤者熱血也¶
粉黄散　肺熱赤瘰俗曰酒齄鼻¶
　硫黄　入蘿蔔内糠火煨一宿取出加輕粉烏頭尖¶
　各少許為末以酥油調不時敷¶
　　鼻瘜肉¶
濟世方云瘜肉因胃中有食積熱痰流注宜治其本消¶
<pb:KR3e0076_WYG_003-46a>¶
　痰積是也¶
　蝴蝶礬(二/錢)細辛(一錢/)白芷(五分/)¶
　　右為末以舊綿裹藥納鼻中頻頻換又方蝴蝶礬¶
　　三分虢丹一分細辛一錢照此法塞鼻三因方單¶
　　用枯礬末面脂用綿裹少許納鼻中數換瘜肉與¶
　　藥消落細辛白芷甘草加消痰積之藥服之為效¶
辛荑膏　鼻生塞肉窒塞不通有時疼痛¶
　辛荑葉(二/兩)細辛　　木通　　木香　　白芷¶
<pb:KR3e0076_WYG_003-46b>¶
　杏仁(湯泡去皮/尖各五錢)¶
　　右用羊髓猪脂二兩和藥於石器内慢火熬成膏¶
　　取赤黄色於冷水入龍腦射香各一錢為丸綿裹¶
　　入鼻中數日脱落良愈此方有理¶
羅太無輕黄散　瘜肉¶
　輕粉　　杏仁(去皮尖/一錢)雄黄(五錢/)麝香(少許/)¶
　　右四味各為細末先用杏仁研如泥後入雄黄麝¶
　　香同研極細磁器收勿走氣不拘逺近夜卧用筯¶
<pb:KR3e0076_WYG_003-47a>¶
　　頭㸃粳米大在鼻中瘜肉上隔一日夜一次半月¶
　　見效¶
又方　𤓰蒂　　細辛(各等/分)¶
　　右為細末以綿包如荳許塞鼻中須臾即通有人¶
　　患瘜肉垂出鼻外用此藥則化為黄水㸃滴至盡¶
　　三四日愈聖惠方單用陳𤓰蒂以羊脂和傅上日¶
　　三次效¶
濟世方　久患鼻瘡膿極臭者用百草霜研末冷水調¶
<pb:KR3e0076_WYG_003-47b>¶
　服三錢¶
　　鼻鼽鼻淵¶
或問生生子曰汪石山醫案載鼻流濁涕症條云後見¶
　數人亦皆不治今人尚有治之而愈者吾竊疑焉或¶
　生或死其故何也意者猶治之未工耶抑猶有可生¶
　者而石山之忽耶願吾子悉以曉我予曰石山先生¶
　之學出於儒而述吾醫宗之大成者豈有此治而未¶
　工耶原其意或謂病之深者言也若特由今之可治¶
<pb:KR3e0076_WYG_003-48a>¶
　而愈者石山又豈少略之耶或曰何如而深之不治¶
　也予曰易云大哉乾元萬物資始至哉坤元萬物資¶
　生夫謂坤元者人之胃氣是也經曰營者水榖之精¶
　氣衞者水榖之悍氣皆藉胃氣以為養人之所以運¶
　動升降不息不死者賴此營於中衞於外而胃氣以¶
　為之樞也胃氣者榖氣也故經曰飲食入胃遊溢精¶
　氣上輸於脾脾氣散精上輸於肺通調水道下輸膀¶
　胱水精四布五經並行五臟隂陽揆度以為常也又¶
<pb:KR3e0076_WYG_003-48b>¶
　曰五味入口藏於腸胃以養五氣氣和而生津液相¶
　成神乃自生即是而知人之不死者賴胃氣上升變¶
　化氣血以養五臟之神然後精明察色聽聲辨味剖¶
　臭而九竅有所用矣一出一入一升一降一呼一吸¶
　略不少間今鼻流濁涕者必腎隂虛而不能納氣歸¶
　元故火無所畏上迫肺金由是津液之氣不得降下¶
　并於空竅轉濁為涕而為逆流矣由此腎肝愈虚則¶
　有升而無降有陽而無隂也經曰出入廢則神機化¶
<pb:KR3e0076_WYG_003-49a>¶
　滅升降息則氣力孤危是時也仍不能杜謀慮絶作¶
　巧塞視聽以無源之腎肝而日勞此三者又將何藉¶
　而以濟其運用耶隂虚則病隂絶則死良以此夫或¶
　曰誠如是又何治之而猶有愈者予曰此必治之早¶
　者也戒怒以養陽絶慾以養隂斷煿炙逺酒麵以防¶
　作熱然後假之以良醫保肺為君開鬱順氣為臣補¶
　隂養血為佐俾火息金清降令胥行氣暢鬱分清竅¶
　無壅陽開隂闔相依相附臟腑各司乃職升降不匱¶
<pb:KR3e0076_WYG_003-49b>¶
　是自慎以培其根藥餌以却其病間有可愈者苟或¶
　驕恣不慎與夫委醫於隂絶源涸之後雖倉扁亦不¶
　能使其生又何石山之致疑焉¶
腦漏散　鼻流清濁涕積年不愈¶
　川芎　　荆芥　　防風　　乾薑　　白芷¶
　甘松(各一/兩)羌活　　甘草(各半/兩)¶
　　為末毎服二錢食後茶清下¶
葱附丸　肺寒腦冷鼻流清涕¶
<pb:KR3e0076_WYG_003-50a>¶
　川附子(去皮生/用一枚)　　細辛(半兩/)¶
　　葱汁打糊為丸如梧桐子大每服十四丸薑蘇湯下¶
川烏散　治腦漏¶
　防風　　細辛　　白附子　茯苓　　川烏¶
　菖蒲　　乾薑　　白芷　　川芎　　甘草節(各等/分)¶
　　為末每服三錢嚼生葱白湯調下¶
芎犀丸　偏正頭疼及一邊不聞香臭常流清涕或作¶
　臭氣一陣及噴啑稠膿¶
<pb:KR3e0076_WYG_003-50b>¶
　川芎　　硃砂(研内一/兩為衣)石膏(研/)薄荷(各四/兩)　人參¶
　茯苓　　甘草(炙/)　細辛(各二/兩)犀角(生用/鎊)梔子(各一/兩)¶
　阿膠(蛤粉炒/一兩半)　麥冬(去心/三兩)¶
　　為末煉蜜丸如彈子大用硃砂為衣每服一丸或¶
　　二丸食後茶清任下¶
腦漏有老人腎經虚寒使然者用八味丸及煖腎之劑¶
　而愈¶
　黑附子(炮去/皮)川芎　細辛　　呉茱茰　乾薑(各五/錢)¶
<pb:KR3e0076_WYG_003-51a>¶
　桂心(一兩/)皂角屑(五/錢)¶
　　右將猪脂六兩煎油先一宿以醋浸前藥取入猪¶
　　脂内同煎以附子黄色為度用綿蘸藥塞鼻中瘥¶
　　耳門　(耳聾/耳鳴)¶
經曰耳者腎之竅也腎主藏精者也故精脱者則耳聾¶
　以腎藏精而氣通于耳耳者宗脈之所聚也　保命¶
　集云以竅言之水也以聲言之金也以經言之手足¶
　少陽俱㑹其中也有從内不能聽者主也有從外不¶
<pb:KR3e0076_WYG_003-51b>¶
　能入者經也腎和則能聞五音矣羅謙甫以精脱耳¶
　聾之候為顴頰色黑也　耳聾少氣嗌乾者肺虚也¶
　東垣曰頭痛耳鳴九竅不利腸胃之所生也腸胃不¶
　足故氣弱不充傷寒及大病之後多有此症以補中¶
　益氣湯治之耳聾多恐者肝虚也經云肝虚則目&KR0835;¶
　&KR0835;無所見耳無所聞善恐治法用四物湯加防風羌¶
　活柴胡菖蒲茯神等分煎湯服二十餘帖然後却以¶
　杜壬薑蝎散開之本草云肝虚則生薑補之是也¶
<pb:KR3e0076_WYG_003-52a>¶
丹溪曰大病後耳聾須用補隂降火有隂虚火動而聾¶
　者宜四物湯加黄栢之類¶
生生子曰大病後則氣血俱虚然必胗兩手之脈孰勝¶
　而為之治斯無弊矣若脈大而無力或右手細小沈¶
　弱者皆陽氣大虚也正宜甘溫之劑倣陽生隂長之¶
　義少加血藥佐之可也若純視為隂虚而用滋隂降¶
　火之劑則陽氣愈弱而犯東垣伐生生之戒非惟耳¶
　聾不痊而反増惡心胸滿泄瀉之患矣若獨以隂虚¶
<pb:KR3e0076_WYG_003-52b>¶
　火動而用滋隂降火者此正治法也予又何敢言¶
氣逆耳聾有三肝與手太陽少陽也經云肝氣逆則頭¶
　痛耳聾不聰頰腫又云太陽所謂浮為聾者皆在氣¶
　也¶
羅謙甫云手太陽氣厥而耳聾者其候聾而耳内氣滿¶
　也手少陽氣厥而耳聾者其候耳内渾渾焞焞此皆¶
　氣逆而聾也治法宜四物湯吞龍㑹丸降火及復元¶
　通氣散調氣散是也¶
<pb:KR3e0076_WYG_003-53a>¶
丹溪治法痰火風熱者滚痰丸通聖散之類　聾病必¶
　用四物龍㑹養隂亦有濕熱痰者㯽榔神芎丸耳中¶
　閧閧然亦是隂虚　凡臟氣逆而為厥聾必有眩昏¶
　之症風聾必有頭痛之症勞役傷其氣血淫慾耗其¶
　精元昏昏瞶瞶是謂勞聾必有虚損之症其聲嘈嘈¶
　眼見黑花此虚聾也¶
劉宗厚曰凢耳鳴症或如蟬噪之聲或如鐘鼓之響或¶
　是閉塞此是痰火上升鬱於耳中而為鳴鬱甚則壅¶
<pb:KR3e0076_WYG_003-53b>¶
　閉矣治宜清痰降火又有因大怒而得宜順氣聰耳¶
　湯有因於風而得其鳴如輪車閧然或氣掉眩宜袪¶
　風芎芷散熱則加酒芩連喬有腎虚鳴者其鳴不甚¶
　宜滋腎丸虎潛丸大補隂丸八物湯加黄栢知母肝¶
　火動者當歸龍㑹丸飲酒人宜木香㯽榔丸¶
素問金匱真言論南方赤色入通于心開竅于耳藏精¶
　于心此又耳為心之竅也¶
素問脈解篇曰陽氣萬物盛上而躍故耳鳴也¶
<pb:KR3e0076_WYG_003-54a>¶
益氣聰耳湯　飢飽勞役脾胃不足得耳聾之患¶
　柴胡　　升麻　　蔓荆子　葛根(各一/錢半)人參¶
　黄耆　　甘草(各二/錢)黄栢　　芍藥¶
　　水二鍾煎八分食逺服¶
清神散　頭目不清耳常重聽¶
　甘菊花　白殭蠶(各五/錢)羌活　　荆芥穗　木通¶
　川芎(各四/兩)木香　　防風(各三/錢)石菖蒲(四/錢)甘草(二錢/)¶
　　為末每服三錢茶清調下¶
<pb:KR3e0076_WYG_003-54b>¶
通氣散　氣閉耳聾¶
　木通　　木香　　枳殻　　菖蒲(各五/錢)川芎¶
　柴胡　　陳皮(各二/錢)白芷　　羌活　　殭蠶(炒/)¶
　全蝎　　蟬螁(各二/錢)甘草(錢半/)穿山甲(炮三/錢)¶
　　為末每服三錢酒調下¶
荆芥散　風熱上壅耳閉或耳鳴及出膿¶
　防風　　荆芥　　升麻　　甘菊　　木通¶
　黄芩(炒/)　羌活　　甘草　　蔓荆子　水煎服¶
<pb:KR3e0076_WYG_003-55a>¶
寳鑑薑蝎散　耳聾因腎虚所致十年内一服愈¶
　乾蝎(四十九个去蠆/洗焙去風熱)生薑(切片如蝎大四/十九片開痰)¶
　　二味銀石器内炒至乾為末向晩勿食夜卧至二¶
　　更時以酒調服徐徐服盡盡量飲至五更時耳中¶
　　聞百攅笙响便自此有聞¶
一法五更濃煎葱白湯一盞服先三日服黑錫丹效又¶
　蝎先用糯米半升同炒又用薑四十九片放蝎上同¶
　炒去米薑不用只用蝎¶
<pb:KR3e0076_WYG_003-55b>¶
寳鑑犀角湯　風毒壅熱胸心痰滯兩耳虚聾頭重目¶
　眩神效¶
　犀角屑　甘菊花　前胡　　枳殻(炒/)　菖蒲¶
　羌活　　澤瀉　　木通　　生地(各五/錢)麥冬(二兩/)¶
　甘草(炙一/錢)¶
　　右為末每服三錢水煎食後温服¶
茯神散　上焦風熱耳或聾或鳴四肢滿急昏悶不利¶
　茯神(一兩/)羌活　　柴胡　　蔓荆子　薏苡仁¶
<pb:KR3e0076_WYG_003-56a>¶
　防風　　菖蒲　　五味　　黄耆(各五/錢)麥冬(一兩/)¶
　甘草(炙/)　薄荷(各三/錢)¶
　　為末每服三錢入生薑三片煎至五分食後温服¶
地黄湯　因瘡毒後腎經熱右耳聽事不真每心中拂¶
　意則轉覺重虛鳴疼痛¶
　生地(一兩/半)枳殻　　羌活　　桑白皮(一/兩)甘草¶
　防風　　黄芩　　木通(各五/錢)磁石(搗碎水淘二三/十次去盡赤汁)¶
　(為度/二兩)¶
<pb:KR3e0076_WYG_003-56b>¶
　　為粗末每服四錢用水煎去渣日三服不拘時候¶
寳鑑蠟彈丸　耳虛聾¶
　白茯苓(二/兩)山藥(炒三/兩)杏仁(炒一兩半/去皮尖)¶
　　三味研末和勻用黄蠟十兩熔化為丸如彈子大¶
　　鹽湯嚼下有人止以黄蠟細嚼㸃好建茶送下亦¶
　　効山藥茯苓杏仁皆属于太陽山藥大補隂氣惟¶
　　杏仁利氣乃補中有通也少氣嗌乾者門冬五味¶
　　人參湯嚼下¶
<pb:KR3e0076_WYG_003-57a>¶
多飲酒人耳鳴木香㯽榔丸加枳殻柴胡大黄甘草南¶
　星桔梗青皮荆芥不愈四物湯¶
耳鳴必用當歸龍㑹丸氣實者神芎丸加㯽榔一兩下¶
　之¶
耳濕腫痛涼隔散加酒炒大黄半兩酒浸黄芩防風荆¶
　芥羌活外以桑螵蛸一個炙存性麝香二分枯凢胭¶
　脂俱為末摻之¶
　　耳腫痛¶
<pb:KR3e0076_WYG_003-57b>¶
丹溪治耳腫痛黄水出而臭¶
　桔梗　　麻黄　　羌活　　大黄(酒炒/三錢)木通¶
　甘草　　茯苓(一錢/半)　　　　分三帖熱服¶
寳鑑解熱飲子　氣虚熱壅耳内聾閉徹痛膿血¶
　赤芍　　白芍(各五/錢)川歸　　甘草(炙/)　大黄(蒸/)¶
　木鼈子¶
　　每服四五錢水一盞煎七分食後卧時服詳此方¶
　　乃清涼飲子加木鼈子也¶
<pb:KR3e0076_WYG_003-58a>¶
濟世方　䁎耳膿不止¶
　陳皮燈上燒灰為末麝香少許二味和勻每用少許¶
　先用綿拭耳中膿淨却上藥¶
又方　杏仁泥治耳中病及有水出杏仁炒令黑為末¶
　葱涎搜和如棗核大綿包塞耳¶
復元通氣散　諸氣澁耳聾腹癰便&KR1012;瘡疽無頭止痛¶
　消腫¶
　青皮　　陳皮(去白/四兩)甘草(三寸/半炙)連翹(一兩/)¶
<pb:KR3e0076_WYG_003-58b>¶
　　為末熱酒調下¶
治耳作痛不可忍者用磨刀鐵漿滴入耳中即愈屢用¶
　屢驗¶
生生子曰治耳聾之症多不獲捷效者其故有三皆人¶
　自不攝養也不禁慾不戒性不戒酒及煿炙厚味以¶
　故服藥罔效也慾傷精精脱則耳聾怒則氣逆氣逆¶
　則厥厥氣相摶故為氣聾酒性大熱助火消隂煿炙¶
　厚味皆助火生痰者痰火上壅清竅閉塞鬱而為熱¶
<pb:KR3e0076_WYG_003-59a>¶
　熱久則潰而為膿亦有燥火旺不作膿而成乾膜盯¶
　矃之類聀皆由于人之自索予故書于方末庶病者¶
　知有所警焉¶
　　口門¶
生生子曰經云脾開竅於口藏精於脾脾和則口能知¶
　五味矣此脾之所主於口也又曰胃足陽明之脈挾¶
　口下交承漿又云手陽明大腸之脈挾口交人中此¶
　二陽所挾於口也又曰有病口苦名曰膽痺葢肝主¶
<pb:KR3e0076_WYG_003-59b>¶
　謀慮膽主决斷為清淨之府是以事事皆取决於膽¶
　也膽或不决為之恚怒則氣上逆膽汁上溢故口苦¶
　或熱甚而使然也¶
東垣曰内經云膀胱移熱於小腸膈腸不便上為口糜¶
　好飲酒人多有此疾易老用五苓散導赤散相合服¶
　之神效¶
劉河間曰肝熱則口酸心熱則口苦脾熱則口乾肺熱¶
　則口辛腎熱則口醎胃熱則口淡或曰口臭者亦胃¶
<pb:KR3e0076_WYG_003-60a>¶
　熱為之¶
生生子曰口者五臟六腑所貫通也為脾之竅臟腑之¶
　氣皆由此出入若户門也難經謂唇為飛門齒為户¶
　門㑹厭為吸門義本諸此故臟腑有偏勝之疾則口¶
　有偏勝之症也肝熱口酸者用小柴胡湯加黄連呉¶
　茱茰青皮甚者當歸龍㑹丸心熱口苦或口舌生瘡¶
　者黄連瀉心湯涼膈散脾熱口乾者三黄丸瀉黄丸¶
　肺熱口辛者甘桔湯瀉白散加前胡山梔腎熱口醎¶
<pb:KR3e0076_WYG_003-60b>¶
　者滋腎丸大補隂丸滋隂降火湯胃熱口淡者清胃¶
　散加石膏有謀慮不决肝移熱於膽而口苦者用益¶
　膽湯加柴胡龍膽草或龍膽瀉肝湯有脾胃氣弱木¶
　乗土位而口酸者用伐肝補脾湯有膀胱移熱於小¶
　腸而口糜潰爛者用柴胡地骨散實者大黄朴硝以¶
　利之或導赤五苓加黄連兼服大抵口舌生瘡初起¶
　不可便用涼藥敷摻恐寒凝不消久而難愈必須先¶
　用辛輕升散之劑而後清涼或視其所因而分治之¶
<pb:KR3e0076_WYG_003-61a>¶
　或有中氣不足致虚陽口瘡者又當從理中湯加附¶
　子治之此又不可不知也¶
升麻散　上膈熱壅口舌生瘡先用此升發¶
　升麻(一兩/半)赤芍藥　人參　　桔梗　　葛根¶
　薄荷　　防風(各一/錢)甘草(五分/)¶
　　薑一片水煎食後服¶
三黄丸　三焦實熱¶
　黄芩(春四兩夏秋/六兩冬三兩)　黄連(春四兩夏五兩/秋三兩冬三兩)¶
<pb:KR3e0076_WYG_003-61b>¶
　大黄(春三兩夏一兩/秋二兩冬五兩)¶
　　為末煉蜜丸梧桐子大每服百丸食逺白湯送下¶
加味龍膽瀉肝湯　膽痺口苦¶
　柴胡(一錢/)黄芩(七分/)生甘草　人參　　黄連¶
　天門冬　膽草　　山梔(各五/分)五味子(七/粒)麥冬¶
　知母(各五/分)¶
　　水煎服忌辛熱物大効¶
移熱湯　治口糜　即五苓散合導赤散¶
<pb:KR3e0076_WYG_003-62a>¶
胡黄連散　口糜¶
　胡黄連(五/分)藿香(一錢/)細辛(二錢/)黄連(三錢/)¶
　　為末每用五分乾摻口内漱而吐之¶
加味甘露飲　男婦小兒胃經客熱口臭牙宣赤眼口¶
　瘡一切疼痛及上焦消渴喉腥等症丹溪云此心肺¶
　胃藥也¶
　熟地　　生地　　天冬　　麥冬　　枇杷葉(去/毛)¶
　黄芩(各一/兩)茵陳　　枳殻　　石斛　　甘草(各一/兩)¶
<pb:KR3e0076_WYG_003-62b>¶
　犀角(三錢/)¶
　　為粗末每服三五錢水煎食後臨卧温服　此方¶
　　得自一品之家其間加犀角一味尤為有理百發¶
　　百中¶
香薷湯　口臭¶
　香薷一把煎濃湯稍稍含之¶
丹溪云香薷能治口臭¶
寳鑑瀉白散　治肺熱喉腥一人膏粱而飲因勞心過¶
<pb:KR3e0076_WYG_003-63a>¶
　度肺氣有傷以致氣出腥臭涕唾調粘咽嗌不利口¶
　苦乾燥以加減瀉白散治之良愈¶
　桑白皮(三/錢)地骨皮　甘草(炙各一/錢半)知母(七分/)黄芩(五分/)¶
　五味子(三十/粒)麥冬(五分/)桔梗(二錢/)¶
　　作一服水二大鍾煎一鍾食後服日進二次¶
張子和云一人年二十餘歲病口中氣出臭如登厠雖¶
　親戚莫肯對語戴人曰肺金本主腥金為火所乗火¶
　主臭應便如是久則成腐腐者腎也此亢極則反兼¶
<pb:KR3e0076_WYG_003-63b>¶
　水化病在上冝湧之以茶調散湧去其七夜以舟車¶
　丸濬川丸五七行比旦而臭斷¶
黄連升麻湯　口舌生瘡¶
　升麻(一錢/半)黄連(三錢/)¶
　　為細末綿裹入口内含津液嚥下¶
衍義栢皮散¶
　川栢(蜜炙為/末一分)　青黛(一分/)¶
　　研勻入生龍腦一字研勻治心脾熱舌頰生瘡摻¶
<pb:KR3e0076_WYG_003-64a>¶
　　上有涎即吐之¶
治口瘡　砂仁(火煅/存性)　為末摻上即愈¶
又方　　㯽榔(火煅/存性)　為末入輕粉𫝊之¶
又方　　取桑樹汁先以髪拭口即以汁𫝊之¶
東垣化毒法凢口瘡無論新舊遇夜卧將自己兩腎丸¶
　以手攊𦂳左右交手揉三五十度但遇夜睡覺行之¶
　如此三五度良愈因酒而生者一夜愈久病諸口瘡¶
　三二夜愈如鼻流清涕惡寒者攊二腎丸向上揉之¶
<pb:KR3e0076_WYG_003-64b>¶
　數夜可愈¶
益膽湯¶
　黄芩　　甘草(炙/)　人參(各一/錢)官桂　　苦參(酒炒/)¶
　茯苓(各五/分)逺志(八分/)　　水煎食逺服¶
伐肝補脾湯¶
　黄連(一錢/二分)芍藥　　柴胡(各一/錢)青皮(八分/)白术(一錢/半)¶
　人參(八分/)白茯苓(一/錢)甘草(炙五/分)　　水煎食前服¶
柴胡地骨散¶
<pb:KR3e0076_WYG_003-65a>¶
　柴胡　　地骨皮(各五/分)　　水煎食逺温服¶
赴筵散¶
　細辛　　黄栢(炒各/等分)　　為末摻患處吐涎乃愈¶
瀉白散　滋腎丸　滋陰降火湯　(俱見/火門)¶
大補陰丸　(見虚/損)　清胃散　(方見/牙門)¶
治口瘡黄栢炙同細辛各二錢研極細傳之噙少時當¶
　即滿口有涎吐之少刻又𫝊又噙如是五七次立愈¶
綠袍散　大人小兒口瘡多不效者¶
<pb:KR3e0076_WYG_003-65b>¶
　黄栢(四兩/)甘草(炙一/兩)青黛(一兩/)¶
　　右先取二味為末入青黛同研勻乾貼¶
五倍子治口瘡以末搽之便可飲食¶
治口瘡以膽礬一塊用百沸湯泡開含潄一夕可瘥八分¶
治口瘡以好墨研螻蛄極細傅之立效　胡氏方螻蛄¶
　走小腸膀胱其効甚捷因力峻氣猛隂虚氣上致瘡¶
　者戒用惟體實有熱在上焦者用之¶
内府治口臭方¶
<pb:KR3e0076_WYG_003-66a>¶
　連翹為末糊丸食蒜韮之後茶吞二三錢口中濁氣¶
　化為清氣妙絶¶
治少陽口瘡半夏散聲絶不出者是寒遏截陽氣不伸¶
　半夏(製一/兩)桂　　　烏頭(各一/字)同煎一盞分作二服¶
治太隂口瘡甘礬散以甘草二寸白礬栗子大含化咽¶
　津¶
治赤口瘡乳香散以乳香沒藥各一錢白礬半錢銅綠¶
　少許研為末摻之¶
<pb:KR3e0076_WYG_003-66b>¶
治白口瘡沒藥散以乳香沒藥雄黄各一錢輕粉半錢¶
　巴荳霜少許為末摻之¶
紅芍藥散　心痛口瘡　紫桔紅蒼　三錢四兩五服¶
　安康　右件紫苑桔梗紅芍藥蒼术各等分為細末¶
　　羊肝四兩批開摻藥末三錢用麻扎定火内燒令¶
　　熟空心食之大效白湯送下¶
小兒口瘡遍白者及風疳瘡蝕透者以白殭蠶洗淨炒¶
　令黄色為末用蜜和𫝊之立效¶
<pb:KR3e0076_WYG_003-67a>¶
多效散　治唇𦂳瘡及疹¶
　訶子肉　五倍子(各等/分)　　為細末乾貼上效¶
唇上生瘡用白梅瓣貼之神效如開裂出血者即止¶
唇𦂳燥裂生瘡以青皮燒灰猪脂調塗¶
　　唇¶
六腑之華在唇經云脾胃大腸小腸三焦膀胱者倉廩¶
　之本營之居也其華在唇四白肝脈督脈衝脈任脈¶
　皆絡唇者也一有受邪則唇亦為之病風則動寒則¶
<pb:KR3e0076_WYG_003-67b>¶
　𦂳燥則乾裂氣鬱則生瘡血少則澁而無血色治法¶
　内理脾胃外敷以藥無不愈矣又傷寒狐惑上唇生¶
　瘡䖝食其臟下唇有瘡䖝食其肛皆當以類而推大¶
　抵與口病相須而治也¶
唇瘡以甑上滴下汁傅之屢效¶
　　舌門¶
生生子曰經云舌乃心之苗葢以心為根蒂也心為一¶
　身之君主則又為一身之根蒂而舌又為一身之苗¶
<pb:KR3e0076_WYG_003-68a>¶
　也故傷寒一科每每倚舌為寳鑑以驗表裏臟腑虚¶
　實生死敖氏之金鏡録是也經曰心脈系舌本脾脈¶
　絡舌旁繫舌下故舌病多二經之所致也心熱則生¶
　瘡脾熱則强硬滑胎舌尖腫脹叠厚為重舌舌腫硬¶
　而不柔和挺然脹滿或出口者為木舌乃二經之火¶
　上壅急以針砭刺出毒血以殺其標然後以瀉心脾¶
　之藥治其本可也然不獨心脾之經肝脈亦絡舌本¶
　故傷寒邪熱傳至厥隂經則舌卷囊縮除此之外大¶
<pb:KR3e0076_WYG_003-68b>¶
　槩口舌之病皆相近治法亦不甚外當與口部相叅¶
　施治則盡其用矣¶
順氣豁痰湯　舌痺或麻此因痰氣滯于心胞絡¶
　半夏(用白礬生薑皂/角煮過一錢半)茯苓　　橘紅　　𤓰蔞(去油/)¶
　貝母　　黄連　　桔梗　　枳殻(各一/錢)香附(童便/浸七)¶
　(分/)　　　甘草(四分/)　　薑三片水煎服¶
𤣥參升麻湯　心脾壅熱舌上生瘡木舌舌腫或連頰¶
　項兩邊腫痛¶
<pb:KR3e0076_WYG_003-69a>¶
　𤣥參　　升麻　　生犀角(鎊為/末)赤芍藥桔梗¶
　貫衆　　黄芩(各一/錢)甘草(七分/)¶
　　水煎服大便秘結加大黄二錢¶
舌無故自痺者不可作風熱治由心血不足用理中湯¶
　合四物湯治之¶
昔有人舌上生瘡久蝕成穴累服涼藥不效此亦下元¶
　虛寒以致虚火不降投養正丹遂得愈¶
舌上血出不止名曰舌衂詳在血門¶
<pb:KR3e0076_WYG_003-69b>¶
血虚舌麻者四物湯加黄連¶
舌出口數寸以氷片為末敷愈¶
舌脹滿口不能發聲者蒲黄敷愈¶
舌腫脹口不能開合以萆麻子綿紙取去油就將此紙¶
　作撚燈上㸃著吹滅將烟薫之良久則消(已上三條/皆出醫説)¶
　　齒門¶
生生子曰齒者骨之餘腎之標寄于齦養于氣血上齦¶
　属足陽明胃下齦属手陽明大腸是知齒者骨也本¶
<pb:KR3e0076_WYG_003-70a>¶
　乎乾元以資始也齦者肉也本乎坤元以資生也譬¶
　之木生于土就藉土以為養也若動搖脱落乃腎之¶
　本虛以致標亦虚至于生䖝浮腫牙宣出血臭穢腐¶
　爛者腸胃濕熱壅盛也虚者補之濕熱者㵼之清之¶
　外以末藥擦之如風寒外束者解散之除腎氣虚衰¶
　精元不固齒無所養浮豁不堅隱隱而痛外其餘腫¶
　爛出血生䖝等症皆腸胃之疾甚而齗爛齒落者猶¶
　土崩而木倒也其治在齗齗堅則齒自固矣¶
<pb:KR3e0076_WYG_003-70b>¶
大補隂丸　　滋隂降火湯　　六味地黄九¶
　皆治隂虛火動牙痛不堅牢而脱落者(方見虚/損門)¶
清胃散　胃熱及食辛熱之物致使上下牙痛牽引頭¶
　腦面熱齒惡熱者¶
　當歸　　生地　　黄連(各八/分)升麻(三錢/)牡丹皮(一錢/五分)¶
　　水二鍾煎八分食後服(頭腦痛加川芎八分/甚者加石膏白芷)¶
定痛羌活湯　風熱攻注牙根腫痛¶
　羌活　　防風　　川芎　　生地(各一/錢)升麻(一錢/二分)¶
<pb:KR3e0076_WYG_003-71a>¶
　細辛　　荆芥　　獨活　　薄荷(各六/分)石膏(二錢/)¶
　甘草(五分/)¶
　　水煎食後服惡熱飲者加龍膽草(酒洗一/錢半)惡風作痛¶
　　加白豆蔲黄連(各五/分)濕熱甚者加黄連(一/錢)山梔(一/錢)¶
安腎丸　腎虚牙齒豁落隱痛久服固精補陽¶
　青鹽(炒/)　補骨脂(鹽水/炒)山藥　　石斛　　白茯苓¶
　兔絲子(酒/炒)巴㦸(去心/)杜仲(薑汁炒/各一兩)　　　肉蓯蓉(酒/浸)¶
　白蒺藜(炒各/二兩)¶
<pb:KR3e0076_WYG_003-71b>¶
　　右煉蜜丸梧桐子大每服七八十丸空心淡鹽湯下¶
經驗石膏湯　胃有實熱牙痛或上牙腫痛¶
　升麻　　知母(各一/錢)石膏(一錢/半)大黄(酒蒸/二錢)山枝¶
　薄荷　　茯苓　　連翹(各八/分)朴硝(六分/)甘草(五分/)¶
　　水煎食逺服頻頻口嚥即愈¶
百效湯　腸胃壅熱風熱牙齦腫痛頰車皆腫¶
　升麻　　葛根　　白芷　　酒芩　　桔梗(各一/錢)¶
　防風　　薄荷(各五/分)石膏(三錢/)甘草(六分/)天花粉(八/分)¶
<pb:KR3e0076_WYG_003-72a>¶
　細辛(四分/)¶
　　薑三片水煎食後頻頻少服之　頭疼及項頸痛¶
　　者加羌活(一/錢)發寒熱者加柴胡(一/錢)屢效¶
擦牙定痛散　一切牙痛風熱腫痛¶
　薄荷葉　天花粉　樟腦(各等/分)¶
　　右為細末擦患處効¶
止痛方　牙疼并齦腫痛¶
　將軍(一兩/)川椒　　胡椒　　樟腦(各三/錢)¶
<pb:KR3e0076_WYG_003-72b>¶
　　右為末不時擦之吐去苦水為美¶
氣虚牙痛者脾胃不足或服寒涼藥過多抑遏陽氣於¶
　脾土之中身反發熱者當以補中益氣湯或調中益¶
　氣湯火鬱湯消息治之¶
牙痛方　猪蹄甲入鹽填滿火煆焦為末擦上立愈¶
又方　　乾茄蒂為末搽上效¶
　　咽喉門¶
經云一陽一隂結謂之喉痺一隂乃手厥隂心包絡之¶
<pb:KR3e0076_WYG_003-73a>¶
　脈一陽乃手少陽三焦之脈二脈並絡于喉氣熱内¶
　結故為喉痺喉主天氣咽主地氣地氣通于嗌嗌即¶
　咽之低處也咽喉者水榖之道路也喉嚨者氣之所¶
　以上下者也㑹厭者聲音之户也懸癰者音聲之闗¶
　也　張子和云咽與喉㑹厭與舌此四者同在一門¶
　而其用各異喉以納氣故喉氣通于天咽以納食故¶
　咽氣通于地㑹厭管乎其上以開闢掩其喉則其食¶
　下不掩之其喉錯必舌抵上齶則㑹厭能閉其喉矣¶
<pb:KR3e0076_WYG_003-73b>¶
　四者交相為用闕一則飲食廢而死矣¶
生生子曰經云喉痺者謂喉中呼吸不通言語不出而¶
　天氣閉塞也云咽痛者云嗌痛者謂咽喉不能納唾¶
　與食而地氣閉也云喉痺咽嗌痛者謂咽喉諸病天¶
　地之氣並閉塞也葢病喉痺者必兼咽嗌痛病咽嗌¶
　痛不能兼喉痺也今喉咽俱病方並入喉痺門中¶
實鑑荆芥湯咽喉腫痛語聲不出嚥之痛甚¶
　荆芥(五錢/)桔梗(二兩/)甘草(一兩/)¶
<pb:KR3e0076_WYG_003-74a>¶
　　毎服四五錢水煎食後温服　按此即甘桔湯也¶
　　海藏云治咽痛以甘桔湯加大力子竹茹妙¶
本事方　治中風急喉痺欲死者¶
　白殭蠶為極細末生薑自然汁調下喉愈¶
寳鑑馬鞭散　喉痺咽腫連頰吐氣數者¶
　馬鞭草(本草云味辛涼破血/主癥瘕血癖通月經)¶
　　搗自然汁嚥一合許即愈¶
孫召先生方　治急喉閉¶
<pb:KR3e0076_WYG_003-74b>¶
　猪牙皂角　白礬　黄連(各等/分)新瓦上焙乾為末每¶
　　用五分吹入喉中吐出膿血立愈¶
急喉痺其聲如鼾有如痰在喉中響者此為肺絶之候¶
　速宜人參膏救之用竹瀝薑汁調下獨參湯亦可若¶
　服之早者十全七八次則十全三四遲則十不救一¶
　也¶
丹溪曰喉痛并瘡多属虚火遊行無制用人參黄栢蜜¶
　炙荆芥氣虚人參竹瀝血虚四物竹瀝　咽喉燥痛¶
<pb:KR3e0076_WYG_003-75a>¶
　四物湯加桔梗荆芥黄栢知母立止喉舌之疾皆属¶
　火熱雖有數種之名輕重之異乃火之㣲甚故也㣲¶
　而輕者可以緩治甚而重者惟用針砭刺血最為上¶
　䇿¶
治喉痺用青艾汁灌下愈¶
喉痛必用荆芥隂火炎上必用𤣥參¶
又方　茜草根一兩一服　此所謂治血中之火也¶
咽中瘡腫萆麻子(一粒去/皮浄)朴硝(一錢/)同研新汲水作一¶
<pb:KR3e0076_WYG_003-75b>¶
　　服連進二三服效¶
本事利膈湯　虚損上壅脾肺有熱咽喉生瘡¶
　雞蘇葉　荆芥　　防風　　桔梗　　人參¶
　甘草　　大力子(炒各/一兩)¶
　　為細末每一錢沸湯㸃服¶
　　如咽痛口瘡甚者加殭蠶(一/兩)¶
東垣桔梗湯　咽腫㣲覺痛聲破(季冬/用之)¶
　麻黄(連莭/五分)桔梗　　甘草(各一/錢)黄芩　　白殭蠶(各三/錢)¶
<pb:KR3e0076_WYG_003-76a>¶
　馬屁勃(一/兩)桂枝(少許/)當歸身¶
　　水二鍾煎一鍾食後稍熱徐徐呷之¶
三因發聲散　咽痛煩悶咽物即痛不宜寒涼藥過泄¶
　之此煩悶乃虚熱也¶
　𤓰蔞(一枚/)白殭蠶(㣲炒/五分)桔梗(七錢/半)甘草(炒三/錢)¶
　　右用細末少許乾摻咽喉中若腫痛左右有紅或¶
　　止一邊紅紫長大水米難下用此一錢朴硝一錢¶
　　和勻摻喉中咽津如喉中生赤腫或有小白頭瘡¶
<pb:KR3e0076_WYG_003-76b>¶
　　用前散一錢七白礬(細研/五分)乾摻¶
三因蜜附子法　感寒咽閉不能咽¶
　大附子(一枚生去皮臍切作/大片蜜塗炙令黄)口含嚥津甘味盡更以¶
　　附子片塗蜜炙用以效為度已上皆散寒之劑也¶
丹溪治咽痛諸藥不效者此非咽痛乃是鼻中生一條¶
　紅線如髪懸一黑泡大如櫻珠垂掛到咽門而止口¶
　中飲食不入維用探取土牛膝根獨條肥大者搗碎¶
　入好醋三五滴同研細滴入鼻中二三㸃即絲斷珠¶
<pb:KR3e0076_WYG_003-77a>¶
　破吐出瘀血立安¶
　愚按治喉疾藥皆大同小異不過䟱風清熱散毒破¶
　血激痰而已明乎此則凡單蛾雙蛾之症皆可類推¶
　也¶
丹溪噙化丸治痰結核在咽必用醎能軟堅之味¶
　𤓰蔞仁青黛杏仁海蛤粉桔梗連翹風化散硝¶
　　右為末薑蜜丸噙化¶
　　梅核氣¶
<pb:KR3e0076_WYG_003-77b>¶
生生子曰梅核氣者喉中介介如梗狀又曰痰結塊在¶
　喉間吐之不出嚥之不下者是也丹溪噙化丸正治¶
　此等症也¶
仲景半夏厚朴湯　治婦人咽中如有炙臠¶
　半夏(一升/)厚朴(三兩/)茯苓　　生薑(各四/兩)蘇葉(二兩/)¶
　　右以水七升煮取四升分温四服日三夜一¶
三子調氣丸　治梅核氣¶
　蘇子　　白芥子　蘿卜子　半夏麯　滑石(飛各/一兩)¶
<pb:KR3e0076_WYG_003-78a>¶
　前胡(六錢/)桂心(三錢/)黄芩　　黄連(各五/錢)生訶子(三/錢)¶
　桔梗(七錢/)甘草(四錢/)橘紅(明礬硼砂𤣥明粉/各二錢煮乾二兩)¶
　　右為末生薑汁少許竹瀝一碗打糊為丸菉豆大¶
　　食後白湯下一錢日三服¶
清咽益元丸¶
　益元散(一/兩)牛黄(五分/)百藥煎(三/錢)¶
　　右以甘草桔梗煎濃汁為丸芡&KR2521;大隂乾每噙¶
　　化一丸妙¶
<pb:KR3e0076_WYG_003-78b>¶
大匕氣湯　治梅核氣極佳　方現氣門¶
　¶
　¶
　¶
　¶
　¶
　¶
　赤水元珠卷三¶
