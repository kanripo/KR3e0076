# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.585627
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷十一
<pb:KR3e0076_WYG_011-1a>¶
欽定四庫全書¶
　赤水元珠卷十一¶
　　　　　　　　　　　　明　孫一奎　撰¶
　　鬱證門¶
鬱脈多沈伏鬱在上則見於寸鬱在中則見於闗鬱在¶
　下則見於尺左右皆然○鬱脈或促或結或澁滑伯¶
　仁云氣血食積痰飲一有留滯於其間則脈必因之¶
　而止澁矣但當求其有神所謂神者胃氣也夫鬱者¶
<pb:KR3e0076_WYG_011-1b>¶
　結滯而不通暢之謂當升而不得升當降而不得降¶
　當變化而不得變化所以為鬱氣血沖和百病不生¶
　一有怫鬱諸病生焉丹溪云病之屬鬱者十常八九¶
　但病有因别臟所乗而為鬱者有不因别臟所乗而¶
　本氣自鬱者此五鬱也又有氣鬱血鬱痰鬱食鬱火¶
　鬱濕鬱六者此六鬱也蒼术香附子川芎總解諸鬱¶
　故製越鞠丸通治之随證加入諸藥按蒼术氣味雄¶
　壯辛烈開發水穀之氣乃足陽明太陰之藥香附子¶
<pb:KR3e0076_WYG_011-2a>¶
　下氣最速乃陰血中快氣之藥一升一降足以解散¶
　其鬱川芎直達三焦俾生發之氣上行頭目下行血¶
　海通陰陽氣血之使也况蒼术尤能徑入諸經疎泄¶
　陽明之濕故諸鬱用之多效¶
王汝言云丹溪治病不出乎氣血痰三者故用藥之要¶
　有三氣用四君子湯血用四物湯痰用二陳湯久病¶
　屬鬱故立治鬱之方曰越鞠丸蓋氣血痰三病多有¶
　兼鬱者或悞藥雜亂而成鬱故用三方治病時以鬱¶
<pb:KR3e0076_WYG_011-2b>¶
　法㕘之氣病兼鬱用四君子加開鬱藥血病痰病亦¶
　然¶
五臟本氣自鬱証心鬱者神氣昏昧心胸㣲悶主事健¶
　忘治宜肉桂黄連石菖蒲肝鬱者兩脇㣲膨噯氣連¶
　連有聲治宜青皮川芎呉茱萸脾鬱者中脘㣲滿生¶
　涎少食四肢無力治宜陳皮半夏蒼术肺鬱者皮毛¶
　燥而不潤欲𠻳而無痰治宜桔梗麻黄豆豉腎鬱者¶
　小腹㣲硬精髓乏少或濁或淋不能久立治宜肉桂¶
<pb:KR3e0076_WYG_011-3a>¶
　茯苓小茴香又有膽鬱者口苦身㣲潮熱往來惕惕¶
　然如人將捕之治宜柴胡竹茹乾薑¶
氣鬱者其狀胸滿脇痛脈沈而澁宜二陳湯加蒼术川¶
　芎香附子或分心氣飲木香分氣飲七氣湯之類血¶
　鬱者其狀四肢無力能食便血脈沈澁而芤宜四物¶
　湯加桃仁紅花川芎牡丹皮香附子或越鞠丸痰鬱¶
　者其狀動則喘寸口脈沈而滑宜二陳湯加南星海¶
　石枳殻香附子𤓰蔞仁或化痰丸食鬱者其狀噯酸¶
<pb:KR3e0076_WYG_011-3b>¶
　胸滿腹脹不能食或嘔酸水惡聞食氣宜二陳湯加¶
　蒼术神麴麥芽山查香附子或保和丸火鬱者其狀¶
　瞀悶小便赤澁脈沈而數骨髓中熱肌痺熱捫之烙¶
　手宜二陳湯加黄連青黛貝母香附子川芎蒼术山¶
　梔子或火鬱湯濕鬱者其狀周身腫痛或闗節痛陰¶
　雨則發體重頭重痛脈沈而細宜白芷二术茯苓川¶
　芎香附子或升陽除濕湯¶
又有素虚之人一旦事不如意頭目眩暈精神短少筋¶
<pb:KR3e0076_WYG_011-4a>¶
　痿氣急有似虚證先當開鬱順氣其病自愈宜交感¶
　丹不效用歸脾湯¶
分心氣飲¶
　木通　青皮　半夏　陳皮　茯苓　甘草　桂¶
　桑白皮　大腹皮　羌活　紫蘇　生薑　燈草¶
　大棗¶
　　水煎服¶
交感丹¶
<pb:KR3e0076_WYG_011-4b>¶
　香附子(童便浸七口晒/乾醋炒黄一斤)茯神(去皮心人乳浸日晒/夜露七日夜四兩)¶
　　右為末煉蜜丸彈子大空心滚湯細嚼一丸¶
開鬱湯¶
　香附子　蒼术　川芎　貝母　神麴　山梔子¶
　陳皮　半夏　茯苓　甘草(炙/)¶
　　生薑水煎服　氣加木香枳殻檳榔紫蘇　血加¶
　　桃仁紅花牡丹皮　痰加南星　食加山查麥芽¶
　　砂仁　熱加黄連黄芩柴胡　濕加羌活倍蒼术¶
<pb:KR3e0076_WYG_011-5a>¶
嚴用和云人之氣道貴乎順順則百脈流通¶
氣鬱者胸脇痛脈沈澁○濕鬱者周身走疼或闗節痛¶
　遇陰寒則發脈沈細○痰鬱者動則喘咳寸口脈沈¶
　滑○熱鬱者瞀悶小便赤脈沈數○血鬱者四肢無¶
　力能食便紅脈沈數○食鬱者噯酸腹飽不能食人¶
　迎脈平和氣口脈𦂳盛¶
蒼术撫芎摠解諸鬱隨症加入諸藥凡鬱皆在中焦以¶
　蒼术撫芎開提其氣以升之假如食在氣上提其氣¶
<pb:KR3e0076_WYG_011-5b>¶
　則食自降餘倣此¶
氣鬱　香附(童便/浸)蒼术(米泔/浸)撫芎¶
濕鬱　白芷　蒼术　川芎　茯苓¶
痰鬱　海石　香附　南星(薑製/)𤓰蔞¶
熱鬱　山梔(炒/)青黛　香附　蒼术　撫芎¶
血鬱　桃仁(去皮/)紅花　青黛　川芎　香附¶
食鬱　蒼术　香附　山查　神麴　針砂(醋製/)¶
春加川芎　夏加苦參　秋冬加呉茱萸¶
<pb:KR3e0076_WYG_011-6a>¶
越鞠丸(又名芎/术丸)總解諸鬱¶
　蒼术　香附　撫芎　神麴　梔子(炒/)¶
　　為末滴水為丸菉豆大¶
　　痿證門　痿(痿謂痿弱無/力以運動)¶
帝曰五臟使人痿何也岐伯曰肺主身之皮毛心主身¶
　之血脈肝主身之筋膜脾主身之肌肉腎主身之骨¶
　髓故肺熱葉焦則皮毛虚弱急薄著則生痿躄也(王/注)¶
　(肺熱則腎受熱氣故足/孿躄不得仲以行也)心氣熱則下脈厥而上上則¶
<pb:KR3e0076_WYG_011-6b>¶
　下脈虚虚則生脈痿樞折挈脛縱而不任地也肝氣¶
　熱則膽泄口苦筋膜乾則筋急而攣發為筋痿脾氣¶
　熱則胃乾而渴肌肉不仁發為肉痿腎氣熱則腰脊¶
　不舉骨枯而髓減發為骨痿曰何以得之曰肺者臟¶
　之長也為心之蓋也有所失亡所求不得則發肺鳴¶
　鳴則肺熱葉焦(肺藏氣志若不揚則氣鬱氣鬱不/利故喘息有聲而肺熱葉焦也)故¶
　曰五臟因肺熱葉焦發為痿躄此之謂也悲哀太甚¶
　則胞絡絶胞絡絶則陽氣内動發則心下崩數溲血¶
<pb:KR3e0076_WYG_011-7a>¶
　也故本病曰(本病古經篇名也大經大經脈也以溺/血故空虚脈虚則熱内薄衞氣盛榮氣)¶
　(㣲故發為䏎痺後漸脈/痿故曰𫝊為脈痿也)大經空虚發為肌痺𫝊為脈¶
　痿思想無窮所願不得意淫於外入房太甚宗筋弛¶
　縱發為筋痿及為白淫也故下經曰筋痿者生於肝¶
　使内也(下經古經名使内謂勞/役筋内費竭精氣也)有漸於濕以水為事¶
　若有所留居處相濕肌肉濡漬痺而不仁發為肉痿¶
　故下經曰肉痿者得之濕地也(地之濕氣感則害人/皮肉筋脈此則謂害)¶
　(肉/也)有所逺行勞倦逢大熱而渴渴則陽氣内伐(謂伐/腹中)¶
<pb:KR3e0076_WYG_011-7b>¶
　(之隂/氣也)内伐則熱舎於腎腎者水臟也今水不勝火則¶
　骨枯而髓虚故足不任身發為骨痿故下經曰骨痿¶
　者生於大熱也曰何以别之曰肺熱者色白而毛敗¶
　心熱者色赤而絡脈溢肝熱者色蒼而𤓰枯脾熱者¶
　色黄而肉濡動腎熱者色黑而齒稿曰如夫子言可¶
　矣論言治痿者獨取陽明何也曰陽明五臟六腑之¶
　海主閏宗筋宗筋主束骨而利機闗也(宗筋謂陰毛/中横骨上下)¶
　(臍兩傍之竪筋也上絡胞膈下貫髖尻又級於背腹/上頭項故云宗筋主束骨利機闗然腰者腎之大闗)¶
<pb:KR3e0076_WYG_011-8a>¶
　(節所以司屈/故曰機闗)衝脈者經脈之海也(十二經/之海)主滲灌谿¶
　谷與陽明合於宗筋陰陽總宗筋之會㑹於氣街而¶
　陽明為之長皆屬於帶脈而絡於督脈故陽明虚則¶
　宗筋縱帶脈不引故足痿不用也曰治之奈何曰各¶
　補其榮而通其輸調其虚實和其逆順筋脈骨肉各¶
　以其時受月則病已矣(時受月謂受氣時月如肝王/甲乙心王丙丁之類也痿論)¶
素問帝曰脾病而四肢不用何也岐伯曰四肢皆稟氣¶
　於胃而不得至經必因於脾乃得稟也今脾病不能¶
<pb:KR3e0076_WYG_011-8b>¶
　為胃行其津液四肢不得稟水穀氣氣日以衰脈道¶
　不利筋骨肌肉皆無氣以生故不用焉曰脾與胃以¶
　膜相連耳而能為之行其津液何也岐伯曰足太陰¶
　者三陰也其脈貫胃屬脾絡嗌故太陰為之行氣於¶
　三陰(手足三/陰之經)陽明者表也五臟六腑之海也亦為之¶
　行氣於三陽(手足三陽/之經也)臟腑各因其經而受氣於陽¶
　明故為胃行其津液四肢不得稟水穀氣日以益衰¶
　陰道不利筋骨肌肉無氣以生故不用焉(太陰陽/明篇)¶
<pb:KR3e0076_WYG_011-9a>¶
　劉河間曰四肢不舉俗曰癱緩故經所謂脾太過則¶
　令人四肢不舉又曰土太過則敦阜阜髙也敦厚也¶
　既厚而又髙則令除去此真所謂膏粱之疾其治則¶
　㵼令氣弱陽衰土平而愈或三化湯調胃承氣湯選¶
　而用之若脾虚則不用也經所謂土不及則卑陷卑¶
　下也陷坑也故脾病四肢不舉四肢皆稟氣於胃而¶
　不能至經必因於脾乃能受稟今脾病不能與胃行¶
　其津液四肢不得稟水穀氣氣日以衰脈道不利筋¶
<pb:KR3e0076_WYG_011-9b>¶
　骨肌肉皆無氣以生故不用焉其治可十全散加減¶
　四物去邪留正¶
脾實病痿○經云脾病者肉痿足不收又云脾脈太過¶
　則令人四肢不舉又云其犯雨濕之地則為痿者是¶
　也(夫所謂實謂太過者皆/指脾之濕邪而言也)¶
今採補通榮俞穴法於左¶
肺熱葉焦則肺喘鳴生痿躄色白而毛敗者　補其榮¶
　魚際通其俞大淵　至秋病已¶
<pb:KR3e0076_WYG_011-10a>¶
心熱生脈痿數溲血樞不相提挈脛縱不能任用於地¶
　色赤而絡脈溢者　補其榮勞宫　通其俞太陵¶
　至夏病已¶
肝熱生筋痿下白淫口苦筋急攣色蒼而爪枯者補其¶
　榮行間　通其俞太衝　至春病已¶
腎熱生骨痿足不任身腰脊不舉骨枯髓減色黑而齒¶
　稿者　補其榮然谷　通其俞太溪　至冬病已¶
脾熱生肉痿乾渴肌肉不仁色黄而蠕動者　補其榮¶
<pb:KR3e0076_WYG_011-10b>¶
　大都　通其俞太白　至長夏病已¶
又痿躄足不收取之少陽陽明之别　經云足少陽之¶
　别名曰光明去踝五寸别走厥陰虚則痿躄坐不能¶
　起取之所别也又云淫濼脞痿不能久立治少陽之¶
　維在外踝上五寸又云足陽明之别名曰豐隆去踝¶
　八寸别走太陰其病虚則足不收脛枯取之所别者¶
　是也¶
骨痿懈惰取足少隂髄海　經云少氣身漯漯也言吸¶
<pb:KR3e0076_WYG_011-11a>¶
　吸也骨痠懈惰不能動補足少陰又云腦為髓之海¶
　其俞上在於其蓋下在風腑髄海不足則腦轉耳鳴¶
　脛痠懈怠安臥審其俞而調其虚實者是也百節弛¶
　縱取脾手太陽之絡經云脾之大絡名曰大包出淵¶
　腋下腋三寸布胸脇虚則百節盡皆縱此脈若羅絡¶
　之血者取之脾之大絡也又云手太陽之别名曰支¶
　正上脘五寸實則節弛肘廢取之所别者是也¶
甲乙經曰痿不相知太白主之(一云耳重骨/痿不相知)足下緩失¶
<pb:KR3e0076_WYG_011-11b>¶
　履衝陽主之足緩不收痿不能行不能言手足痿躄¶
　不能行地倉主之¶
腎脈㣲滑為骨痿坐不能起起則目無所見¶
陳無擇曰人身有皮毛血脈筋膜肌肉骨髓以成其形¶
　内則有肝心脾肺腎以主之若隨情妄用喜怒勞佚¶
　致内藏精血虚耗使皮血筋骨肉痿弱無力以運動¶
　故致痿躄狀與柔風脚氣相類柔風脚氣皆外因痿¶
　則内臟不足所致也¶
<pb:KR3e0076_WYG_011-12a>¶
　　論治痿獨取陽明之㫖¶
生生子曰内經治痿獨取陽明之法乃治痿之大槩也¶
　原其病皆自肺中來在於方萌之時故獨治陽明使¶
　宗筋閏能束骨而利機闗之意是澄其源而流自清¶
　之謂也設五痿之疾既痼而陽明虛宗筋縱帶脈不¶
　引足痿不用之時而獨治陽明斯亦晩矣當即其五¶
　痿之所主者而㕘治之庶得以盡其用也按内經陽¶
　明虚帶脈不引之後帝曰治之奈何岐伯曰各補其¶
<pb:KR3e0076_WYG_011-12b>¶
　榮而通其俞調其虚實和其逆順筋脈骨肉各以其¶
　時受月則病已矣此雖兼針刺而言實治痿之綱領¶
　也¶
林氏曰考之内經皮肉肌骨脈五痿分屬五臟如無擇¶
　所云者似又當分治之可也治陽明之法只可治脾¶
　肺若夫肝之筋痿心之脈痿腎之骨痿其受病又自¶
　不同豈可只取陽明而治之乎故治筋痿宜養其肝¶
　脈痿宜益其心骨痿宜滋其腎不可執一而論也經¶
<pb:KR3e0076_WYG_011-13a>¶
　亦曰各補其榮而通其俞調其虚實(云云/)此可以見¶
　治法之不専於陽明也¶
東垣清燥湯　治濕熱成痿以燥金受濕熱之邪是絶¶
　寒水生化之源源絶則腎涸痿厥之病大作腰以下¶
　痿軟癱瘓不能運動(方在暑門/注夏類)¶
健步丸　治膝中無力屈伸不得腰背腿脚沈重行步¶
　艱難¶
　羌活　柴胡　滑石　甘草(炙/)防風　𤓰蔞根(酒沈/各五)¶
<pb:KR3e0076_WYG_011-13b>¶
　(分/)澤㵼(三/分)酒防已　川烏　酒苦參(各一/錢)肉桂(五/分)¶
　　右為末酒糊丸桐子大每服七十丸空心煎愈風¶
　　湯送下(愈風湯方/在中風門)¶
三因加味四斤丸　治肝腎虚弱熱淫於内致筋骨痿¶
　弱不能勝持¶
　蓯蓉(酒/浸)鹿茸(燎去毛/切酥炙)五味子(洒/洗)兔絲子(酒煮透/炒另研)熟地¶
　黄　牛膝　木𤓰　天麻(各一/兩)¶
　　右為末煉蜜丸桐子大温酒或米飲下五十丸劉¶
<pb:KR3e0076_WYG_011-14a>¶
　　宗厚曰按此熱淫於内而用温補何也然陰血衰¶
　　弱血不養筋筋緩不能自持陽燥熱淫於内故用¶
　　此養陽滋陰陰實則水升火降矣¶
藿香養胃湯　胃虚不食四肢痿弱行立不能皆由陽¶
　明虚宗筋失養之故也¶
　藿香　人參　茯苓(各乙/錢)白术(二/錢)半夏麴　苡仁¶
　山藥(各八/分)蓽澄茄　砂仁　神麴　陳皮(各六/分)甘草¶
　(炙四/分)¶
<pb:KR3e0076_WYG_011-14b>¶
　　薑三片棗二枚水煎服¶
大防風湯　氣血兩虚風濕相挾麻痺痿弱或久病痢¶
　後脚弱緩痛不能行履或兩脚腫痛足脛枯腊名鶴¶
　膝風症其效如神¶
　川歸　熟地　白芍　杜仲(薑汁/炒)黄茋　白术(各一/錢)¶
　人參　防風　川芎　牛膝(各七/分)羌活　附子　甘¶
　草(炙各/四分)¶
　　薑三片棗二枚水煎服¶
<pb:KR3e0076_WYG_011-15a>¶
鹿角膠丸　治血氣虚弱兩足痿軟久臥床褥神效常¶
　服補腎益精壯筋骨¶
　鹿角膠(一/斤)鹿角霜　熟地黄(各半/斤)當歸(四/兩)牛膝　兔¶
　絲子　人參　茯苓　白术　杜仲(製各/二兩)龜板(酥/炙)虎¶
　脛骨(酥炙各/一兩半)¶
　　右為末將鹿角膠用無灰酒熔化為丸桐子大毎¶
　　服百丸空心淡鹽湯送下¶
丹溪云有濕熱有痰有血虚有氣弱亦有死血者有食¶
<pb:KR3e0076_WYG_011-15b>¶
　積妨碍不降者(上文論痿䞘於肺熱實痿之木論治/法之大要也而此云然者益以其發)¶
　(而為病所因所挾或有不同/主治亦各當若其所重也)¶
東垣取黄栢蒼术為下部要藥丹溪即此意以治痿蹷¶
　痛風取效甚多¶
濕熱　東垣健步九加燥濕降火之劑黄栢黄芩蒼术¶
濕痰　二陳湯加蒼白术黄芩黄栢之類入竹瀝薑汁¶
血虚　四物加蒼术黄栢下補陰丸¶
氣虚　四君子湯加蒼术黄芩黄栢¶
<pb:KR3e0076_WYG_011-16a>¶
　(已上方法雖所主有不同而降火清/全所謂治法之大要而無不同也)¶
虎潛丸　補腎丸皆治骨痿之劑也○肉痿當以清燥¶
　湯治之¶
五加皮酒　治筋痿拘攣疼痛不便屈伸¶
　五加皮(半/斤)蒼耳子(六/兩)枸杞子　苡仁(各四/兩)生地黄(二/兩)¶
　木香(五/錢)¶
　　以好酒一大罈將藥用囊盛懸罈中浸七日取出¶
　　焙亁為末煉蜜丸桐子大空心酒吞八九十丸其¶
<pb:KR3e0076_WYG_011-16b>¶
　　酒聴飲但常使酒氣頻相接為妙¶
大生脈湯　治心熱脈痿脛縱不任地¶
　人參　麥冬　五味子　天冬　黄栢　川歸　牛¶
　膝　紅花　枸杞子　生地¶
　　水煎服　有汗加黄茋¶
王啓𤣥𫝊𤣥珠耘苗丹三方序曰張長沙戒人妄服燥¶
　烈之藥謂藥勢偏有所助勝尅流變則真病生焉猶¶
　憫苗不長而揠之者也若稟血不强合服此而不服¶
<pb:KR3e0076_WYG_011-17a>¶
　是不耘苗者也故名耘苗丹此丹養五臟補不足秘¶
　固真元均調二氣和暢榮衞保神守中¶
　五味子(半/斤)巴㦸(去/心)逺志(去/心)枸杞子　山藥　茯苓¶
　肉蓯蓉(酒/浸)百部(酒浸一/宿焙)杜仲(炒/)蛇床子　栢子仁¶
　兔絲子(酒浸/另研)防風(各二/兩)¶
　　右為末蜜丸桐子大食前温酒鹽湯任下三十丸¶
　　　春乾棗湯下　夏加五味子四兩　秋加枸杞¶
　　子六兩　四季月加肉蓯蓉六兩¶
<pb:KR3e0076_WYG_011-17b>¶
衞生湯　補虚勞强五臟除煩熱養真元退邪熱順血¶
　脈¶
　黄茋(八/兩)當歸　白芍(各四/兩)甘草(炙一/兩)¶
　　年老加酒半盞同水煎¶
何首烏酒　治骨軟風腰膝痛行履不得遍身搔痒何¶
　首烏大而有花者同牛膝各一斤以好酒一升浸七¶
　宿焙亁於木臼搗末蜜丸毎日空心食前酒下三五¶
　十丸¶
<pb:KR3e0076_WYG_011-18a>¶
蕭炳丹參酒方　治風軟脚弱可逐奔馬故曰奔馬草¶
　極效　丹參不拘多少酒浸服下¶
本事治筋骨諸疾手足不遂行動不得遍身風瘡¶
　左經丸¶
　草烏(白大者/去皮臍)木鼈(去/殻)白膠香　五靈脂(各二/兩半)斑猫(五/杖)¶
　(去頭足/趐醋炒)¶
　　右為末用黒豆去皮生為末一升醋糊同前藥共¶
　　和匀為丸雞豆子大毎服一丸温酒磨下○治筋¶
<pb:KR3e0076_WYG_011-18b>¶
　　骨疾但未曾經針傷損者三五服立効　此藥曾¶
　　醫一人軟風不能行不十日見功　專治心腎肝¶
　　三經通小便除淋瀝通營衛活經絡　此方因净¶
　　聖寺僧得之大有竒交(所治乃温痰/汚血為病)¶
又方　治丈夫酒色過度下焦虚憊足膝軟乏小便滑¶
　數外腎濕痒¶
　五味子(五/兩)兔絲子(酒浸透/研炒)山藥　石蓮肉　茴香(各/二)¶
　(兩/)白茯苓(一/兩)¶
<pb:KR3e0076_WYG_011-19a>¶
　　右糊丸梧子大毎五十丸温酒或鹽湯下空心服¶
　　如脚氣及膝無力者木𤓰酒空心下六十丸下午¶
　　再服妙¶
龍虎丹　治痿¶
　瑣陽(七錢/半)敗龜板　虎骨　黄栢(俱酒/炙)亁薑(一錢/半)金¶
　箔(十/斤)神麴　如懶言語加山藥七錢¶
　　右稬米粉糊為丸空心白湯吞下¶
丹溪補益丸　治痿¶
<pb:KR3e0076_WYG_011-19b>¶
　白术(二/兩)龜板　瑣陽(各酒/炙)生地　歸身　牛膝　白¶
　芍(俱酒浸/各一兩)陳皮　亁薑(各七/錢半)黄栢(炒/)虎骨(酒/炙)茯苓(各/五)¶
　(錢/)五味子(二/錢)甘草(炙一/錢)兔絲子(酒蒸研如糊入/餘藥末晒乾)¶
　　右以新鮮紫河車為丸如無紫河車用猪骨髓為¶
　　丸亦可¶
神龜滋陰丸　治足痿¶
　龜板(酒/炙)黄栢　知母(各酒炒/二兩)拘杞子　五味子　瑣¶
　陽(各一/兩)乾薑(半/兩)¶
<pb:KR3e0076_WYG_011-20a>¶
　　煉蜜丸梧子大空心鹽湯下七十丸　與龍虎丹¶
　　相兼服妙¶
丹溪治痢後脚弱漸細¶
　蒼术(一/兩)白芍　龜板(酒炙二/兩半)黄栢(五錢/酒炒)¶
　　右粥丸以四物湯加陳皮甘草煎湯吞¶
劉河間十全散者蓋治氣血俱虚而四肢不用也治男¶
　子婦人諸虚不足五勞七傷不進飲食久病虚損時¶
　發潮熱氣攻骨脊拘急疼痛夜夢遺精面色痿黄脚¶
<pb:KR3e0076_WYG_011-20b>¶
　膝無力喘𠻳中滿脾腎氣弱五心煩悶並治¶
　人參　黄茋　白术　茯苓　甘草　肉桂　當歸¶
　　川芎　熟地　白芍藥(各等/分)¶
　　右為粗末毎服二大錢生薑三片棗二枚水一盞¶
　　煎七分不拘時温服桂芍藥甘草小建中湯也加¶
　　黄茋即黄茋建中湯也人參白术茯苓甘草四君¶
　　子湯也當歸川芎地黄芍藥四物湯也以其氣血¶
　　俱衰陰陽並弱法天地之成數故名曰十全散¶
<pb:KR3e0076_WYG_011-21a>¶
狀元丸　治下元陽氣大虚及脾有寒濕足膝痿弱大¶
　便不實濕動生痰面色黄白惡風懶語一切倦弱及¶
　陰痿不起飲食不思虚弱等症○此方得遂州仙茅¶
　或漢中仙茅為君妙不可言屢騐(昔在呉下治行人/公孫質庵老先生)¶
　(患痿不出户者三年用/此收功仕至江右憲副)¶
　山茱萸肉　杜仲(鹽水炒/各四兩)破故紙(鹽水/炒)龜板(酒炙各/三兩)¶
　鹿葺(酒/炙)兔絲子(酒浸透/研炒)逺志肉(去心/二兩)頭二蚕沙(炒/)人¶
　參(各二/兩)茯苓(一兩/半)大附子(童便煮麪/煨七錢)¶
<pb:KR3e0076_WYG_011-21b>¶
　　俱製净藥以乾山藥粉四兩打糊為丸梧桐子大¶
　　空心淡鹽湯或酒送下五六十丸下午再服　右¶
　　方服後須痛斷房失以培其根勿恃此藥壯陽而¶
　　助其春興自取其憊也叮之戒之¶
金剛丸　治腎損骨痿不能起牀益精補腎¶
　萆薢　杜仲(炒/)蓯蓉(酒/浸)兔絲子(酒浸/等分)¶
　　右末酒煮猪腰子為丸桐子大毎服五七十丸空¶
　　心酒下¶
<pb:KR3e0076_WYG_011-22a>¶
　脚氣門¶
　　脚氣¶
内經曰諸濕腫滿皆屬脾土又曰傷於濕者下先受之¶
　蓋脾主四肢足居於下而多受其濕濕鬱成熱濕熱¶
　相搏其痛作矣古無脚氣之說内經名厥兩漢間名¶
　緩風宋齊之後謂之脚氣有從外感而得者有從内¶
　傷而致者其為濕熱之患則一而已北方髙燥多飲¶
　&KR0008;酪肉食及酻酒濕熱之物下流足腔所致南方卑¶
<pb:KR3e0076_WYG_011-22b>¶
　下濕氣迷滿山澤血氣虚弱之人或遇房失及負重¶
　逺行衝冒雨雪寒濕乗虚而襲遂成此症大抵風寒¶
　暑濕之氣中於諸陽病在外其診多在足外踝及足¶
　背宜散之而愈中於諸陰病在裏其診多在足内踝¶
　及膁内宜温利之外症自汗走注為風勝無汗疼痛¶
　攣急為寒勝腫滿重著為濕勝煩渴熱頑為暑勝如¶
　四氣兼有但推其多者為勝寒則温之熱則寒之在¶
　表則散在裏則下若大虚氣乏間作補湯隨病冷熱¶
<pb:KR3e0076_WYG_011-23a>¶
　而用之不可拘執不得服補藥之說¶
大抵麻者為風痛者為寒腫者為濕¶
痺論云寒勝則蟲熱勝則縱(蟲者皮膚中/如蟲行之狀)¶
嚴氏曰脚氣南北所感雖有内外之殊然皆由腎虚而¶
　生婦人病此者亦由血海虚而得之¶
發明曰南方自外而入者止於下脛腫痛北方自内而¶
　致者乃或至於手節也○治法初用解散次必推蕩¶
　大便以導其邪氣¶
<pb:KR3e0076_WYG_011-23b>¶
又曰脚氣濕熱勝者成水泡瘡或成赤腫丹毒或如疝¶
　氣攻上引下¶
脈法　浮為風𦂳為寒緩細為濕洪數為熱又沈而弦¶
　者亦為風沈而𦂳者為寒沈細為濕沈數為熱¶
又曰脈弦者風濡弱者濕洪數者熱遲者寒㣲者虚牢¶
　堅者實結則因氣散則因憂𦂳則因怒細則因悲入¶
　心則謬妄嘔吐食不入睡不安左寸脈乍大乍小乍¶
　有乍無者死¶
<pb:KR3e0076_WYG_011-24a>¶
入腎則腰脚腫小便不通呻吟目與額皆黒氣沖胸而¶
　喘左尺脈絶者死¶
千金翼云外臺總録所録皆謂南方卑濕露霧之地其¶
　民腠理疎陽氣不能外固因而履之則清濕襲虚病¶
　起於下此因血虚氣弱受清濕之邪氣與血并行於¶
　膚腠邪氣盛正氣少故血氣濇濇則痺虚則弱故令¶
　痺弱也後人名曰脚氣針經云有道以來有道以去¶
　治之多以灸炳為佳以導引濕氣外出及飲醪醴以¶
<pb:KR3e0076_WYG_011-24b>¶
　通經散邪所製之方寒藥少熱藥多用麻黄川烏薑¶
　附之屬内經云濕淫於外以苦發之麻黄苦温發之¶
　者也川烏辛熱走而不能守通行經絡薑附辛甘大¶
　熱助陽退陰亦能散清濕之邪又察足之三陰三陽¶
　是何經絡所起以引用藥為主治復審六氣中何氣¶
　當之擇其佐使孫真人云醫者意也随時增損初無¶
　定方真知言哉¶
東垣曰異法方宜論云北方者其地髙陵居風寒冷冽¶
<pb:KR3e0076_WYG_011-25a>¶
　其俗飲&KR0008;酪而肉食凡飲&KR0008;酪以飲多飲速者為能¶
　經云因而大飲則氣逆又云食入於陰長氣於陽今¶
　乃反行陽道是為逆也夫乳酪醇酒濕熱之屬加以¶
　奉養太過亦滋其濕水性潤下氣不能呴故下注於¶
　足脛積久而作腫痛此飲食下流之所致也通評虚¶
　實論云穀入多而氣少濕居下也况&KR0008;酪醇酒之濕¶
　熱甚於穀者也至真要大論云太陰之勝火氣内鬱¶
　流散於外足脛胕腫飲發於中胕腫於下此之謂也¶
<pb:KR3e0076_WYG_011-25b>¶
　若飲自倍脾胃乃傷胃氣不能施化脾氣不能四布¶
　故下流乗其肝腎之位注於足脛加之房事不節邪¶
　氣乗虚遂成痼疾孫真人云古人少有此疾自永嘉¶
　南渡衣纓士人多有之亦此意也¶
活人云脚氣屬冷者小續命湯煎成入生薑自然汁服¶
　之最快¶
丹溪曰脚氣須用升提藥隨氣血用¶
當歸拈痛湯　治濕熱為病肢節煩痛肩背沈重胸膈¶
<pb:KR3e0076_WYG_011-26a>¶
　不利遍身疼痛流注手足痛不可忍¶
　羌活　甘草(炙/)黄苓(酒/炒)茵陳(酒炒各/五錢)當歸身　苦參¶
　(酒/洗)人參　升麻　葛根　蒼术(各二/錢)猪苓　澤㵼¶
　知母　防風(各三/錢)白术(一錢/半)¶
　　毎用一兩水煎不拘時服¶
羅太無治中書粘年四旬體魁梧丙辰春從征楊州脚¶
　氣忽作遍身肢體㣲腫其痛手不可近足脛尤甚履¶
　不任穿跣以騎馬空兩鐙而以竹器盛之以困急來¶
<pb:KR3e0076_WYG_011-26b>¶
　告予思内經有云飲發於中胕腫於下又云諸痛為¶
　實血實者宜決之以三稜針數刺其腫上血突出髙¶
　二尺餘漸漸如線流於地約半升許其色黑紫頃時¶
　腫消痛減以當歸拈痛湯一兩半服之其夜得睡明¶
　日再服而愈¶
蒼术丸　治亁濕脚氣筋脈拘攣疼痛不能行¶
　蒼术(米泔浸/炒四兩)乳香　没藥(各二兩/另研)青鹽　牛膝(各五/錢)¶
　熟艾(四/錢)川烏(三/錢)全蝎(炒二/錢)¶
<pb:KR3e0076_WYG_011-27a>¶
　　右為細末共研藥和匀以木𤓰一個大者切一頭¶
　　留作蓋去穰入上件藥於内蓋定安木𤓰於黑豆¶
　　中蒸令極爛取出去皮連藥研成膏却入生蒼术¶
　　末拌匀丸如桐子大毎服五十丸空心木𤓰湯下¶
　　以温鹽酒亦可日三服忌血與蒜¶
丹溪脚氣腫痛方¶
　黄栢(酒/炒)蒼术(鹽/炒)川芎　生地　白术　甘草梢　黄¶
　連　犀角　防風　木通　㯽榔¶
<pb:KR3e0076_WYG_011-27b>¶
　　熱加黄芩　痰加竹瀝薑汁　時令熱加石膏¶
　　大便秘加桃仁　小便澁加牛膝¶
食積流注者¶
　蒼术　黄栢　防已　南星　白芷　犀角　㯽榔¶
　　川芎¶
　　血虚加牛膝龜板　如尋常腫者專主濕熱肥人¶
　　加痰藥¶
一婦人足腫¶
<pb:KR3e0076_WYG_011-28a>¶
　黄栢　蒼术　生地　川芎　牛膝(酒/洗)龍膽草　南¶
　星¶
脚弱筋痛¶
　牛膝(二/兩)白芍藥(一兩/半)黄栢(炒/)知母(炒/)龜板(酒炙各/一兩)甘¶
　草(炙五/錢)¶
　　酒糊為丸¶
便溺阻澁心下痞滿者宜㣲下之¶
　東垣曰楊太受云脚氣之疾自古皆用疎下為疾壅¶
<pb:KR3e0076_WYG_011-28b>¶
　故也然不可太過恐傷脾胃使營運之氣不能上行¶
　反又下注為脚氣又不可不及則壅不能消散今立¶
　三方於後詳而用之¶
羌活導滯湯　脚氣初發一身盡痛或肢節腫痛便溺¶
　阻隔先以此導之後用當歸拈痛湯¶
　大黄(酒煨/一兩)羌活　獨活(各五/錢)川歸　防已(各三/錢)枳實¶
　(麩炒/二錢)¶
　　毎服七錢水煎服取㣲利則已量虚實加減¶
<pb:KR3e0076_WYG_011-29a>¶
開結導飲丸　飲食不消心下痞悶¶
　陳皮　白术　茯苓　澤㵼　麥孽　酒麴　半夏¶
　(各一/兩)枳實　青皮　乾薑(各五/錢)¶
　　如有積塊者加巴豆霜(一/錢)¶
　　右為末&KR1339;餅糊丸梧子大毎服五十丸温湯下¶
又方　治濕熱并諸濕邪腿膝重痛足脛浮腫¶
　甘遂　葳靈仙　葶藶　㯽榔　赤芍　澤㵼　乳¶
　香(各二/兩)没藥(一/兩)牽牛　大㦸(炒三/兩)陳皮(四/兩)¶
<pb:KR3e0076_WYG_011-29b>¶
　　右為末麪糊為丸梧子大毎服五十丸加至七十¶
　　丸食前温水送下得更衣止後服忌酒二日又忌¶
　　麪及甘草三兩日食温淡粥以補胃氣¶
乙巳春廉平章年三十八身體充肥脚氣始發頭面渾¶
　身肢節㣲腫皆赤色足脛腫痛不可忍不敢扶䇿手¶
　著皮膚其痛轉甚起而復臥臥而復起晝夜苦楚難¶
　以名狀求予治之平章以北土髙寒故多飲酒積久¶
　傷脾不能運化飲食下流之所致投以當歸拈痛湯¶
<pb:KR3e0076_WYG_011-30a>¶
　一兩二錢其痛減半再服腫痛悉除只右手指末㣲¶
　赤腫以三薐針刺於𤓰甲端多出黑血赤腫全去不¶
　數日因食濕麪肢體覺疼再以大黄枳實湯治之¶
　大黄(酒煨/三錢)羌活(一錢/半)當歸(一/錢)枳實(五/分)¶
　夫脚氣之疾皆水濕之為也麪滋其濕血壅而不行¶
　故肢節煩疼内經曰風能勝濕羌活辛温透闗節去¶
　濕故以為君主血留而不行則當歸之辛温散壅止¶
　痛枳實之苦寒治痞消食以為臣大黄苦寒以導麪¶
<pb:KR3e0076_WYG_011-30b>¶
　之濕熱併治諸老血留結取其峻駛以為使也¶
　　右只作一服水一盞半煎八分空心食前服利下¶
　　兩行痛止¶
控涎丹(方見痰/飲門)治脚氣加胭脂一錢㯽榔木𤓰各一兩¶
　卷栢五錢先以鹽水煮半日次日白水煮半日同前¶
　藥為丸毎服三十丸加至四五十丸取下惡物立效¶
衍義云有人嗜酒日須五七十盃後患脚氣甚危或教¶
　以巴㦸半兩稬米同炒去米不用大黄一兩剉炒同¶
<pb:KR3e0076_WYG_011-31a>¶
　為末煉蜜為丸梧子大温水下五七十丸仍戒酒遂¶
　愈¶
本事方治風氣積滯成脚氣常覺㣲腫發則或痛¶
茵芋丸¶
　茵芋(炒/)苡仁(各五/錢)郁李仁(一/兩)牽牛(生三兩取/頭末兩半)¶
　　右為末煉蜜丸梧子大毎服三十丸薑棗湯下未¶
　　利再加十丸日三服以快利為度白粥補之¶
三因千金丹　治脚氣上攻心腎相撃足心隱痛小腹¶
<pb:KR3e0076_WYG_011-31b>¶
　不仁煩渴小便秘或利闗節攣皮疼痛神効¶
　肉蓯蓉　石斛(各酒/浸)狗脊(去/毛)萆薢　茯苓　牛膝(洒/洗)¶
　地仙子　逺志(去心炒/各一兩)杜仲(去皮/炒)熟地(各三/兩)¶
　　右煉蜜丸如梧子大毎服五十丸温酒鹽湯任下¶
本事療丈夫腰脚痺緩急行履不穏者以萆薢二十四¶
　分合杜仲八分為末毎日温酒和服三錢匕增至五¶
　錢忌牛肉¶
活人苡仁酒　治脚痺¶
<pb:KR3e0076_WYG_011-32a>¶
　苡仁　牛膝(各二/兩)海桐皮　五加皮　獨活　防風¶
　　杜仲(各一/兩)熟地(一兩/半)白术(五/錢)¶
　　右為粗末入絹袋内用好酒五升浸春秋冬二七¶
　　日夏月七日分作數服逐帖浸酒空心毎服一盞¶
　　或半盞日三四服常令酒氣醺醺不絶久服覺皮¶
　　膚下如數百條蟲行即是風濕氣散¶
丹溪治一婦人血少多氣大便後脚痛而麻¶
　當歸(二錢/半)芍藥　白术(各二/錢)陳皮　青皮(各一/錢)地黄¶
<pb:KR3e0076_WYG_011-32b>¶
　(一錢/半)川芎(五/分)甘草(二/分)桃仁(十八/枚)¶
　　右分二帖水煎服¶
韓彦正暴得疾手足不舉諸醫皆以為風針手足亦不¶
　知痛召孫尚證之尚曰此脚氣耳用㯽榔末三錢生¶
　薑三片亁紫蘇七葉陳皮三錢水煎服數帖而安¶
㯽榔散　治脚腫¶
　陳皮　蒼术(炒等/分)¶
　　水一大碗酒半盞同煎去渣調檳榔末二錢¶
<pb:KR3e0076_WYG_011-33a>¶
聖惠方　治脚氣及風寒濕四肢攣急脚疼不可踐地¶
　紫蘇六兩搗碎水三升研取汁以蘇子汁煮粳米粥¶
　二合和葱豉椒薑食之即止¶
濟世方　治一切脚氣神竒¶
　穿山甲前兩足者燒存性研細入麝少許多少隨人¶
　斟酌要服此藥須去他事在晩不可進飲食候至夜¶
　深腹空時調服坐臥随意及雞嗚又一服痛立止過¶
　一二日便能步履如常極妙如神¶
<pb:KR3e0076_WYG_011-33b>¶
千金方　治脚氣十二風痺不能行松葉酒¶
　松葉六十斤剉細以水四石煮取四斗九升以釀米¶
　五斗如常法另煮松葉汁以漬米并饙飯釀封頭七¶
　日後澄飲之取醉得此酒力者甚衆¶
濟世方　諸般脚氣一服除根¶
　防風　羌活　蟬退(各三/分)薄荷(五/分)紫蘇(四/分)¶
　　右為末毎服五錢以無灰酒半碗熱服訖服至一¶
　　時久即煎後藥湯傾桶内披厚衣於桶上坐勿令¶
<pb:KR3e0076_WYG_011-34a>¶
　　走氣將脚腿薰之當自下而上汗出直至頂門其¶
　　出如水盡為度¶
薰洗¶
　紫蘇(半/斤)忍冬花(四/兩)木饅頭(七/個)蘇木(二/兩)¶
　　右為粗末以水一鍾煎數沸桶盛分三度添用只¶
　　一次洗完永除根¶
東垣曰活人云凡脚氣服補藥及用湯渫洗皆醫之大¶
　禁也為南方外感濕氣乗虚襲人為腫痛而言非為¶
<pb:KR3e0076_WYG_011-34b>¶
　北方内受濕氣注下腫痛而言也蓋濕氣不能外達¶
　宜淋渫開導泄越其邪名曰導氣除濕湯¶
　葳靈仙　防風　荆芥穗　當歸　地骨皮　升麻¶
　　白芍　蒴藋葉(各等/分)¶
　　水二斗煮取一斗五升乗熱淋洗¶
五味敗毒散　治三陽經脚氣流注脚踝上熱腫寒熱¶
　如瘧自汗或無汗¶
　羌活　獨活　前胡　柴胡　枳殻　桔梗　甘草¶
<pb:KR3e0076_WYG_011-35a>¶
　　人參　茯苓　川芎　大黄　蒼术(等/分)¶
　　毎服四錢薑三片薄荷頭一個水鍾半煎一鍾熱¶
　　服皮肌瘙痒加蟬退¶
八味丸　治少陰腎經脚氣腰脊疼小指之下連足心¶
　循内踝入跟中腨内膕中内膁皆疼上沖胸咽嘔吐¶
　自汗小腹不仁善恐此症最急以腎乗心水克火死¶
　不旋腫　方在虚怯門¶
紫蘇散　治風毒脚氣腹内痰惡脚重虛腫¶
<pb:KR3e0076_WYG_011-35b>¶
　紫蘇　木通　桑白皮　茴香(各一/兩)枳殻(二/兩)羌活¶
　獨活　荆芥穗　木𤓰　青皮　甘草(各半/兩)大腹子¶
　(十/箇)¶
　　毎服三錢薑三片葱白一莖水煎服¶
桑白皮散　治脚氣盛發浮腫小便赤澁腹滿氣急¶
　桑白皮　郁李仁(各一/兩)赤茯苓(二/兩)木香　防已　大¶
　腹子(各半/兩)紫蘇子　木通　㯽榔　青皮(各七/錢半)¶
　　毎服三錢薑水煎¶
<pb:KR3e0076_WYG_011-36a>¶
薏苡散　治脚氣弱痺腫滿心下急大便澁¶
　薏苡仁　防風　川芎　防已　猪苓　郁李仁¶
　火麻仁　檳榔　羚羊角屑(各一/兩)枳實(七/錢)甘草(五/錢)桑¶
　白皮(二/兩)¶
　　為末毎服三錢熟水調下¶
紫蘇子湯　通治脚氣中滿喘急嘔吐自汗¶
　紫蘇子(炒/)前胡　半夏　厚朴　甘草(炙/)川歸　黄¶
　芩(各二/兩)桂心　桔梗(各三/兩)虚甚者加炮附子(乙/兩)¶
<pb:KR3e0076_WYG_011-36b>¶
　　每服六錢薑七片棗二枚水煎食後服¶
茱萸丸　治脚氣入腹脹不仁喘悶欲死¶
　呉茱萸(洗/)木𤓰(去穰切/片乾)¶
　　右酒糊為丸梧子大每服五十九至百丸酒或米¶
　　湯下或以木𤓰蒸爛研膏為丸尤妙¶
卷栢散　治逺年脚氣難治此方特效體虚人減半服¶
　卷栢(随用先以鹽水煮半日次用冷水/煮半日大上焙乾取東向者佳)黑牽牛(取頭/末)¶
　㯽榔　甘遂¶
<pb:KR3e0076_WYG_011-37a>¶
　　右各為末不得相雜每服各一錢惟㯽榔末二錢¶
　　五更初濃煎葱白湯下至已時取下惡物如魚凍¶
　　隨吃淡粥病安更宜服後藥¶
後方¶
　大腹子(三/兩)木𤓰(二兩/半)蘇子(炒/)㯽榔　荆芥穗　烏藥¶
　　陳皮　蘇葉(各一/兩)蘿蔔子(炒五/錢)沈香(三/錢)桑白皮(炒/)¶
　枳殻(麩炒各/兩半)¶
　　每服三錢薑五片煎服¶
<pb:KR3e0076_WYG_011-37b>¶
㯽榔湯　治脚氣順氣防壅¶
　㯽榔　香附子　陳皮　蘇葉　木𤓰　五加皮¶
　粉草(各一/兩)¶
　　每服四錢薑五片煎服　婦人脚氣多由血虚加¶
　　川歸半兩　室女多因血實加赤芍藥一兩半大¶
　　便秘結虚弱者加枳實　盛者加大黄　一方治¶
　　脚氣沖心大便秘宜服三黄散加土烏藥春夏常¶
　　服妙¶
<pb:KR3e0076_WYG_011-38a>¶
木𤓰茱萸湯　治脚氣入腹困悶欲死腹脹喘急¶
　木𤓰　㯽榔(各二/兩)呉茱萸(湯洗七次/炒一兩)¶
　　每服四錢水煎食前服大木𤓰二枚吳茱萸五兩¶
　　二味併用水四碗煎一碗分二服如人行十里久¶
　　再進一服或汗或吐或㵼即瘥不拘時服¶
三將軍丸　治脚氣入腹沖心大便不通¶
　呉茱萸　木𤓰　大黄(各等/分)大黄或随其病加減¶
　　右米糊丸如菉豆大毎五十丸粳米枳殻湯下未¶
<pb:KR3e0076_WYG_011-38b>¶
　　應加丸數再服以通為度¶
杉木節湯　治脚氣沖心或心脇有塊毒勝痰逆痞滿¶
　喘急汗流搐搦昏悶上視咬齒甚至垂絶不知人¶
　杉木節(一大/升)橘葉(一升無葉/用皮亦可)大腹子(七个連/皮剉碎)¶
　　右以童子小便三升煎一升半分二服若一服得¶
　　快利停後服¶
木通散　治脚氣服熱藥太過小便不通臍下脹¶
　川歸　梔子　赤芍　赤茯苓　甘草(各一/兩)¶
<pb:KR3e0076_WYG_011-39a>¶
　　每服三錢水煎¶
蒼术散　治一切脚氣¶
　蒼术(米泔浸一日/夜鹽炒過)黄栢(去皮酒浸一/日夜炙焦)¶
　　毎服四錢水鍾半煎一鍾日進三四服¶
烏藥酒　治一切脚氣發動¶
　土烏藥用粗皮揩净以瓦片刮下屑收於磁器内以¶
　好酒一升浸一宿次日空心去藥只將磁器内所浸¶
　藥酒熱湯上坐温入生麝香少許尤妙一服即安無¶
<pb:KR3e0076_WYG_011-39b>¶
　麝香則多服服後溏泄病去¶
升麻散　治脚氣¶
　升麻　獨活　蒼术　牡丹皮(等/分)¶
　　右每服半兩酒煎空心服如痛甚者加麝香¶
治六經脚氣發起赤腫者¶
　五苓散(一帖内/用桂枝)蘇木(比上藥/多些)生薑(搗一/塊)¶
　　水二鍾煎一鍾空心連進三服至午時即不痛矣¶
治久患脚氣下體虚冷者¶
<pb:KR3e0076_WYG_011-40a>¶
　五積散(一帖水二鍾半煎一/鍾攪下末藥同服)龍骨　虎骨　乳香¶
　沒藥　五靈脂(各一錢/為末)¶
　　右空心連進三服見下肢節漸煖即愈¶
輕脚丸　逐風去濕消腫行血止痛¶
　地膚子　桃仁(各一兩/麩炒)白术赤茯苓　赤芍藥　紫¶
　蘇葉　葫蘆巴　猪苓　澤㵼　㯽榔　枳實　茴¶
　香(各半/兩)¶
　　右煉蜜丸梧子大每三五十丸空心紫蘇湯下漸¶
<pb:KR3e0076_WYG_011-40b>¶
　　加至百丸神效¶
塗法¶
　猪牙皂角(不蛀/者)大皂角(不蛀/者)南木香(各等/分)¶
　　右為末醋濃調先於腫上不腫處用藥圍塗之闊¶
　　三四寸若圍然截斷毒氣不使沖上次塗下面腫¶
　　只留脚尖不塗仍剪脚甲出毒氣時時用醋潤之¶
凡用小續命湯活絡湯須兩料候通身得汗如續命湯¶
　香疾乃去體¶
<pb:KR3e0076_WYG_011-41a>¶
活絡湯　治寒濕脚氣及一切疼痛諸疾¶
　白术　杜仲(各六/錢)牛膝　附子(炮各/五錢)甘草　人參¶
　官桂(各二/錢半)川薑(炮七/錢半)川歸(一兩/二錢)¶
　　每五錢水煎病在上食後病在下食前服¶
椒囊法¶
　川椒二三斤實於疎布囊中置火踏上跣足踏椒囊¶
　久久全愈¶
一方加切片㯽榔并熟艾各三之一尤妙¶
<pb:KR3e0076_WYG_011-41b>¶
治脚氣止痛¶
　草烏為末同酒糟搗爛貼　薑汁調草烏貼亦可¶
　薑汁調赤小豆南星末塗時吃熟蘿蔔令飽以下氣¶
治脚氣止痛¶
　用牛皮膠一塊剉碎同麥麩炒成珠研細末每用酒¶
　調下一錢其痛立止如大便秘結者服搜風順氣丸¶
　亦可¶
　　脚氣沖心為厥逆¶
<pb:KR3e0076_WYG_011-42a>¶
丹溪云脚氣衝心宜四物湯加炒栢再宜湧泉穴用附¶
　子末津唾調傅上以艾灸泄引其熱下行¶
脚氣衝心用白㯽榔一箇如雞心大者為末用童便生¶
　薑汁温酒共半盞調作一服¶
　(廣利方不用薑汁酒但用童便五/合調服再服治沖心悶亂不知人)¶
三脘散　治脚氣沖心腹氣飽悶大便秘澁者最良¶
　獨活　白术　木𤓰(焙/乾)大腹皮(炙/黄)紫蘇(各一/兩)沈香¶
　木香　川芎　㯽榔(麪包煨熟/各七錢半)甘草(炙半/兩)橘紅(三/分)¶
<pb:KR3e0076_WYG_011-42b>¶
　　毎二錢水煎分三服取便利為效¶
大腹子散　治風毒脚氣肢節煩疼心神壅悶¶
　大腹皮　桑白皮　赤芍藥　木通　紫蘇　羌活¶
　　獨活　木𤓰　荆芥　青皮(各一/兩)¶
　　每服四錢薑五片葱白七寸水煎空心温服¶
韋宙方療脚氣浮腫心腹滿大小便不通氣急喘息者¶
　以郁李仁十二分搗碎水研取汁薏苡仁搗碎如粟¶
　米取三合以米作粥空腹食之佳¶
<pb:KR3e0076_WYG_011-43a>¶
凡脚氣之病始起甚㣲多不令人識也食飲嬉戯氣力¶
　如故惟卒起脚屈弱不能動此為異耳○凡脚氣之¶
　候見食嘔吐憎聞食氣或有腹痛下利或大小便閉¶
　濇不通或胸中衝悸不欲見光明或精神昏憒或喜¶
　迷忘語言錯亂或壯熱頭痛或身體極冷痛煩或覺¶
　轉筋或腫或不腫或背腿頑痺或時緩縱不随或復¶
　百節攣急或小腹不仁此皆脚氣狀貌也○脚氣有¶
　腫者有不腫者其小腹頑痺不仁者多不腫小腹頑¶
<pb:KR3e0076_WYG_011-43b>¶
　後不過三五日即令人嘔吐者名脚氣入心如此者¶
　死在旦夕○其人黑瘦者易治肥大肉厚赤白者難¶
　愈黑人耐風濕赤白人不耐風濕瘦人肉硬肥人肉¶
　軟則受病難愈○凡脚氣覺病候有異决然氣急即¶
　須大言使其恐懼而氣下行為妙治之稍緩則氣上¶
　入胸脇逆滿氣上肩息急者死不旋踵寛者數日必¶
　死不可不急治也但見心下急氣喘不停或自汗數¶
　出或乍寒乍熱其脈促短而數嘔吐不止者死¶
<pb:KR3e0076_WYG_011-44a>¶
治腎臟風壅積腰膝沈重葳靈仙末蜜和丸梧桐子大¶
　初服酒下八十丸平明㣲利惡物如青膿桃膠即是¶
　風毒積滯也如未動夜再服一百丸取下後吃粥補¶
　之一月仍當服温補藥¶
治腎臟風攻注脚膝方¶
　連珠甘遂(一/兩)木鼈子(一雌雄/去殻)¶
　　右為末獖猪腰子二箇批開用藥末一錢摻匀濕¶
　　紙包數重火煨熟放温五更初細嚼米飲下積水¶
<pb:KR3e0076_WYG_011-44b>¶
　　多則利多少則利少宜軟飯將息若患一脚須看¶
　　左右如左脚用左邊腰子右脚用右邊腰子藥末¶
　　止許一錢壬子年在昆陵有姓馬鬻酒者宿患腎¶
　　臟風今一足發腫如瓠自腰以下巨細通為一律¶
　　痛不可忍欲轉側面人挾持方可動或者欲以鈹¶
　　刀决之予曰不可吾有藥如上法服之辰巳間下¶
　　膿水數升即時痛止腫退一月後尚拄拐而行予¶
　　再以赤烏散令塗貼其膝方愈後十年至昆陵率¶
<pb:KR3e0076_WYG_011-45a>¶
　　其子列拜以謝云向脚疾至今不復作雖積年腎¶
　　臟風併以失去今健步自若矣¶
本草云有人重病足不履地者十年良醫殫技莫能治¶
　所親置之道傍以求救者遇一逰僧見之告曰此疾¶
　一藥可治但不知此土有否因為之入山求索果得¶
　葳靈仙也使服之數日能步履其後山人鄧思濟知¶
　之遂著其法云採得陰乾月餘搗篩温清酒和二錢¶
　匕空心服之如人本性殺藥可加及六錢匕利過兩¶
<pb:KR3e0076_WYG_011-45b>¶
　行則減之病除乃停服其性甚善不觸諸藥但惡茶¶
　及麪湯以甘草梔子代飲¶
　　白濁門¶
生生子曰白濁乃小病今人亦有一二年不愈者皆是¶
　用藥無律今將吃𦂳要處次第條陳庶初學者有取¶
　則焉大抵屬濕熱為多縁中宫不清痰濁下流滲入¶
　膀胱治當審小便痛與不痛若小便將行而痛者氣¶
　之滯也行後而痛者氣之陷也若小便頻數而痛此¶
<pb:KR3e0076_WYG_011-46a>¶
　名淋濁治以二陳湯加木通山梔升麻柴胡之類若¶
　只濁而不痛宜燥中宫之濕二陳湯加蒼白术桔梗¶
　升麻之類提之即愈若久濁而不痛為虚宜補中益¶
　氣湯陰虚下脫者加牡蠣山茱萸澁之久而陰虚腰¶
　膝痠疼六味地黄丸挾熱者加黄栢知母挾寒者加¶
　桂心兔絲子川巴㦸之類虚甚者加鹿茸○有心脾¶
　二經不足但經思慮其濁愈甚者宜定志丸善飲酒¶
　人濕熱下流用白螺螄殻火煅醋淬為末三錢用乾¶
<pb:KR3e0076_WYG_011-46b>¶
　葛青蒿苦參(酒/炒)各三錢煎湯調下¶
治法　以二陳湯　加白术　蒼术　黄栢　升麻¶
　柴胡　木通　石菖蒲¶
　　加生薑三片燈心二十根食前服¶
　前方加白葵花三五朶極妙白雞冠花亦佳¶
　凡治淋濁二症先當用此以清中宫濕熱痰氣即易¶
　愈丹溪云二陳湯加升提之法能使大便潤而小便¶
　長此端本澄源之意服二三帖然後看氣血孰虚乃¶
<pb:KR3e0076_WYG_011-47a>¶
　用對症之藥此最萬全法也時醫好用滲利之藥殊¶
　不知久濁不愈者多陰虚而滲利在所當忌又不可¶
　先用補劑及止澁之藥蓋此症始未有不因於濕熱¶
　下流者補澁太早反閉其邪濁愈甚矣由是有積年¶
　累月不效者皆治法失先後次第故也¶
丹溪加減珍珠粉丸治便濁極妙(凡治便濁先時以此/丸合前湯兼服其效)¶
　(甚/連)¶
　蛤粉　青黛(此二味主胃中濁/氣下流降入膀胱)樗皮(大燥/濕熱)滑石　黄¶
<pb:KR3e0076_WYG_011-47b>¶
　栢　亁薑(鹽水炒褐色味苦斂/肺氣下降使生隂血)¶
　　右等分炒神麴糊為丸梧子大空心下三五十丸¶
秘𫝊二竒湯　治便濁疼痛神效兼治偏墜¶
　升麻　烏藥¶
　　煎湯食前服　若小便前痛者以烏藥三錢升麻¶
　　減半加小茴香五分黄栢五分木通五分龍膽草¶
　　五分漢防已三分　若小便後痛者用升麻三錢¶
　　烏藥減半仍加黄栢五分柴胡五分¶
<pb:KR3e0076_WYG_011-48a>¶
　若服前藥頭覺作運此陰虚因升動其火故也急以¶
　六味地黄丸料加黄栢知母麥門冬治之一服而愈¶
　○若服前藥胸中飽悶此必中宫有痰宜二陳湯加¶
　香附白术炒麴消之¶
茯苓丸　治心氣不足思慮太過腎經虚損其陽不固¶
　溺有餘瀝小便白濁夢寐頻泄¶
　兔絲子(酒浸研/五兩)石蓮子(去壳/三兩)白茯苓(去皮/二兩)¶
　　右酒糊丸梧子大每三十丸鹽湯下常服亦能補¶
<pb:KR3e0076_WYG_011-48b>¶
　　虚¶
金箔丸　治下焦虚小便白濁白淫夜多異夢遺泄¶
　補骨脂(炒/)韮菜子(炒/)晩蠶蛾　肉蓯蓉　山茱萸¶
　桑螵蛸　兔絲子(酒/浸)牛膝(酒/浸)龍骨(各一/兩)¶
　　為細末煉蜜丸梧桐子大金箔為衣毎服三十丸¶
　　空心温酒下¶
萆薢分清飲　治白濁小便凝如脂油光彩不定凝脚¶
　如糊¶
<pb:KR3e0076_WYG_011-49a>¶
　益智仁　川萆薢　石菖蒲　烏藥¶
　　各等分毎四五錢水煎臨服入鹽少許　一方加¶
　　茯苓甘草¶
定志丸　治心氣不足脾弱不能攝精心腎不交小便¶
　白濁¶
　逺志(去心虚净以/甘草湯煮)石菖蒲　白茯苓　人參¶
　　山藥打糊為丸食逺白湯送下五六十丸¶
　　夢遺門(附精滑不禁/)¶
<pb:KR3e0076_WYG_011-49b>¶
丹溪曰夢遺主熱精滑主濕熱許學士曰治夢遺有數¶
　種有下元虚憊精元不禁者有年壯氣盛久曠經絡¶
　壅滯者有情慾淫動所願不遂者名曰白淫虚憊不¶
　禁者宜補澁壅滯者宜清心以决其壅所願不遂者¶
　宜清痰熱以猪苓丸治之正如瓶中煎湯氣盛盈溢¶
　者如瓶中湯沸而溢慾動心邪者如瓶傾側而出虚¶
　憊不禁者如瓶中有罅而漏不可一槩用藥也¶
内經云主閉藏者腎也又云腎藏精腎衰則不能管攝¶
<pb:KR3e0076_WYG_011-50a>¶
　故妄行而出精不時也又曰思想無窮所願不得意¶
　淫於外入房太甚宗筋弛縱發為白淫夢遺等症先¶
　賢治法有五○用辰砂磁石龍骨之類鎮墜神之浮¶
　逰是其一也○其二思想結成痰飲迷於心竅而遺¶
　者許學士以猪苓丸導利其痰是也○其三思想傷¶
　陰者潔古以珍珠粉丸降火補陰是也○其四思想¶
　傷陽者羅謙甫以鹿茸蓯蓉兔絲子等補陽之藥是¶
　也○其五陰陽俱虚者丹溪治一人形瘦便濁夢遺¶
<pb:KR3e0076_WYG_011-50b>¶
　作心虚治用珍珠粉丸定志丸内傷氣血不能固守¶
　以致夢遺精滑便濁不禁者當補以八珍湯加減吞¶
　樗根皮丸予嘗治一少年夢遺無度且精滑甚玉莖¶
　纔舉其精即流目見婦人精即注下夫婦之私皆廢¶
　背心痛如被槌兩耳皆聾腰痠膝軟此大虚症也用¶
　補天丸加止澁之藥鹿茸沙苑蒺藜白䗶之類服之¶
　一月精固二月耳聰而背心痛止次年育女¶
仲景云夫失精家少腹弦急陰頭寒冷目眩髮落脈極¶
<pb:KR3e0076_WYG_011-51a>¶
　芤虚遲為清穀亡血失精脈得諸芤動㣲𦂳男子失¶
　精女子夢交以桂枝龍骨牡蠣湯主之¶
　桂枝　白芍藥　生薑　牡蠣(煅/)龍骨(煅各/三兩)甘草(二/兩)¶
　大棗(十二/枚)¶
　　作八帖水煎服¶
猪苓丸¶
　半夏(一兩剉/如豆大)猪苓(二/兩)¶
　　先將一半炒半夏色黄不令焦出火毒取半夏為¶
<pb:KR3e0076_WYG_011-51b>¶
　　末糊丸桐子大候乾更用前一半猪苓末子同炒¶
　　㣲烈入砂瓶内養之空心温酒鹽湯下三四十丸¶
　　常服於申未間温酒下○蕭氏云此古方也今盛¶
　　行於時而人多莫測其用蓋半夏有利性而猪苓¶
　　導水縁腎司閉藏久用澁藥及有鬱滯用之使氣¶
　　通而鬱散予醫囊中嘗貯此藥緩急與人三五服¶
　　皆随手而騐又云詳治夢遺方屬鬱滯者居大半¶
　　庸醫不知其鬱但用龍骨牡蠣等濇劑固脫殊不¶
<pb:KR3e0076_WYG_011-52a>¶
　　知愈濇愈鬱其病反甚常治一壯年夢遺白濁少¶
　　腹有氣沖上毎日腰熱卯作酉凉腰熱作則手足¶
　　冷前陰無氣腰熱退則前陰氣耕手足温平旦多¶
　　泄屁暮多噫時振隔一旬二旬必遺脈朝弦滑而¶
　　大午後洪大予知其有鬱滯也先用沉香和中丸¶
　　大下之次用四物湯吞滋腎丸百粒若稍與蛤粉¶
　　等濇藥則遺與濁反甚或一夜二遺遂改用導赤¶
　　散大劑煎湯服之遺濁皆止漸安又一中年夢遺¶
<pb:KR3e0076_WYG_011-52b>¶
　　醫或與濇藥反甚連遺數夜愚先與神芎丸大下¶
　　之却再製此猪苓丸服之皆得全安又丹溪先生¶
　　治鎮守萬户蕭伯善便濁精滑不禁百藥不效試¶
　　倒倉法而安於此見夢遺屬鬱者多矣¶
嘗治丁氏一友壯年體肥而色蒼善飲酒常兼人之食¶
　毎五日則夢遺一度准准如此醫近一年罔效季冬¶
　就予治診左弦數右三部皆滑數知其酒多濕熱重¶
　况厚味生痰但清其濕熱或可愈也乃製一方名曰¶
<pb:KR3e0076_WYG_011-53a>¶
　端本丸¶
　苦參(二兩木草苦參解酒毒補/隂氣清溼熱補隂最捷)川黄栢(二/兩)牡蠣　蛤¶
　粉　白螺螄殻(煅各/一兩)此三味燥濕熱清痰　葛根(一/兩)¶
　(解酒熱而引/清氣上升)青蒿(一兩清熱而利小便/是上下分消其濕也)¶
　　以神麴糊為丸梧子大空心及食前白湯吞下七¶
　　十丸服至第五夜竟不遺至十九夜又被酒過醉¶
　　其夜又遺乃令却酒一月未終劑而精固矣次年¶
　　生子(端木丸至今行/丸百發百中)¶
<pb:KR3e0076_WYG_011-53b>¶
潔古珍珠粉丸　治白淫夢遺精滑不收(年壯節憊精/滿者降火補)¶
　(隂為/主)¶
　黄栢(一斤新瓦/上炒赤)真蛤粉(一/斤)¶
　　滴水丸如梧子大毎服一百丸空心温酒送下法¶
　　曰陽盛故精泄也黄栢降火蛤粉鹹而補腎陰¶
丹溪云精滑不禁用蛤粉青黛香附黄栢知母之類¶
大鳳髓丹　治心火太盛陽狂不已又補腎水真陰虚¶
　損心有所欲速於感動應之於腎疾於施泄此方固¶
<pb:KR3e0076_WYG_011-54a>¶
　真元降心火益腎水大有神效¶
　黄栢(炒二/兩)縮砂(一/兩)甘草(半/兩)半夏(炒/)猪苓　茯苓　蓮¶
　蕋　益智仁(各三錢/五分)¶
　　右神麴糊丸梧子大毎服七十丸¶
　　若只用黄栢甘草縮砂三味名正鳳髄丹若只用¶
　　黄栢甘草二味名小鳳髄丹古人云㵼心者非也¶
　　乃㵼心包絡相火益腎水之劑¶
許學士清心丸　治經絡熱夢遺心忪恍惚膈熱¶
<pb:KR3e0076_WYG_011-54b>¶
　黄栢(一/兩)¶
　　研為末加生腦子一錢同研極細煉蜜丸梧子大¶
　　每服十丸至十五丸濃煎麥門冬湯下¶
大智禪師云夢遺不可全作虚冷治亦有經絡熱而得¶
　之者嘗治一男子至夜脊心熱夢遺用珍珠粉丸猪¶
　苓丸遺止終服紫雪脊熱始除又一男子脈洪腰熱¶
　遺精沉香和中丸下之導赤散治其火而愈由此知¶
　身有熱而夢遺者皆熱遺也¶
<pb:KR3e0076_WYG_011-55a>¶
治夢遺之藥若清之不止者為虚寒愚壯年得夢遺症¶
　每四五夜必一遺累用鳳髄丹秘真丸雖少效終不¶
　能除根後改用石菖蒲逺志韮子桑螵蛸益智酸棗¶
　仁牡蠣龍骨瑣陽等劑為丸服良愈又一中年男子¶
　夢遺以珍珠粉丸等藥與服了無效亦以逺志菖蒲¶
　等劑服之隨手而愈矣¶
河間秘真丸　治白淫小便不止精氣不固及有餘瀝¶
　或夢寐多泄¶
<pb:KR3e0076_WYG_011-55b>¶
　龍骨(一兩/另研)硃砂(一兩研細留/一分為衣)大訶子皮(五/枚)縮砂(五/錢)¶
　　右麪糊為丸菉豆大每服一二十丸空心温酒白¶
　　湯下不可多服恐太秘也¶
　　(思想外淫者宜鎮心導/滯補虚此方得之矣)¶
五苓丸　治虚而泄精脈弦大累與加減八物湯吞秘¶
　真丸及珍珠粉丸精泄不止後用五棓子濇脫之功¶
　敏於龍骨蛤粉矣¶
海藏烏金散　治夢泄精滑不禁九肋鼈甲毎用二枚¶
<pb:KR3e0076_WYG_011-56a>¶
　以清酒一碗童便三盞葱白七寸同煎七分服之日¶
　進二次(此亦補隂意也木草/云主心腹癥瘕堅積)¶
東垣治男子夢與鬼交心神恍惚刮鹿角屑為末三錢¶
　酒調下日進二服¶
　　(本草云鹿角逐惡氣惡血然/亦是補劑否則何能治此)¶
婦人良方鎖精丸　治下元虚弱小便白濁白淫白帶¶
　淋漓小便頻數¶
　破故紙(炒/)五味子(炒/)白茯苓　青鹽(各等/分)¶
<pb:KR3e0076_WYG_011-56b>¶
　　右酒糊丸梧子大每三十丸鹽酒或鹽湯下¶
固精丸　治胞冷虚寒小便白濁白淫夢遺等症¶
　兔絲子(酒浸/蒸炒)五味子(炒/)白茯苓　桑螵蛸　牡蠣¶
　龍骨(各/煅)韮子(炒/)白石脂(各等/分)¶
　　酒糊丸梧子大毎七十丸空心鹽湯送下¶
　　汗門　(附頭汗/手足汗)　(無汗/)¶
治汗之法有數種各列治於後¶
　陽虚自汗者宜嚴氏茋附湯黄茋建中湯　陰虚盜¶
<pb:KR3e0076_WYG_011-57a>¶
　汗者當歸六黄湯　熱甚盜汗者正氣湯濕勝自汗¶
　者表虚不任風寒者周衞湯　痰熱者凉膈散或滚¶
　痰丸　飲食飽甚汗出於胃宜消其食詳所飽何物¶
　以枳實山查之類治之　驚而奪精汗出於心宜紫¶
　石英小草龍骨酸棗仁人參之類搖體勞苦汗出於¶
　脾宜歸脾湯或當歸補血湯　疾走恐懼汗出於肝宜¶
　龍齒酸棗仁當歸枸杞山茱萸之類　持重逺行汗¶
　出於腎以山藥山茱萸熟地黄鹿角膠羊脊髄之類¶
<pb:KR3e0076_WYG_011-57b>¶
東垣治汗春夏用黄茋秋冬用桂枝(此亦是治/自汗法也)¶
夏月汗多口渴氣喘促者及陰虚注夏體熱自汗或盜¶
　汗者急以生脈散加黃茋治之　六味地黄丸加知¶
　母龍骨牡蠣治勞損盜汗殊妙¶
茋附湯　治陽氣大虚汗出不止肢體倦怠¶
　黃茋(去蘆/蜜炙)大附子(炮去皮臍/各等分)¶
　　每服四錢薑十片水一鍾煎八分食前温服¶
丹溪治陽虚汗多者人參黄茋少佐桂枝湯甚者附子¶
<pb:KR3e0076_WYG_011-58a>¶
　亦可用按此即東垣黄茋建中湯意也¶
東垣當歸六黄湯　治陰虚盜汗之聖藥也¶
　當歸　黄連　黄芩　黄栢　黄茋　生地黄　熟¶
　地黄(各等/分)¶
　　毎服七錢水煎服¶
東垣正氣湯　治熱在陰分盜汗¶
　黄栢(炒二/錢)知母(三/錢)甘草(一/錢)¶
　　水煎食逺服¶
<pb:KR3e0076_WYG_011-58b>¶
許學士人參丸　通治諸虚補精氣止肝邪平補五臟¶
　虚羸六腑怯弱充肌膚進飲食止虚汗¶
　人參　白术　茯苓　山藥　石斛　五味子　黄¶
　茋(取頭/末)¶
　　各一兩為細末蜜丸梧子大每服三十丸空心食¶
　　前米飲下久服不熱尤宜少年¶
東垣周衞湯　治濕勝自汗補衞氣虚弱表虚不任風¶
　寒¶
<pb:KR3e0076_WYG_011-59a>¶
　黄茋　麻黄根(各一/錢)生甘草　當歸梢　生黄芩¶
　半夏(各五/分)猪苓　羌活(各七/分)麥門冬　生地黄(各三/分)¶
　五味子(七/粒)紅花　蘇木(各一/分)¶
　　水煎温熱服中風症必自汗汗多不得重發汗故¶
　　禁用麻黄而用根節也¶
羌活勝濕湯　治濕勝自汗惡寒重添厚衣心胸悶躁¶
　頭目昏憒壅塞飲食減濕熱大盛汗出不休以風藥¶
　去其濕以甘草㵼其熱¶
<pb:KR3e0076_WYG_011-59b>¶
　甘草(炙三/錢)黄茋(七/分)生甘草(五/分)生黄芩　酒黄芩　防¶
　風(各三/分)人參(三錢以取氣益胃已/上藥㵼胸中之熱)獨活(二/分)川芎　藁¶
　本(各三/分)升麻　柴胡(各五分已上/風藥勝其溼)細辛　羌活　蔓¶
　荆子(各三/分)薄荷(一分已上/清利頭目)¶
　　右水二鍾煎鍾半纔入後四味細辛等藥再煎至¶
　　一鍾熱服一服而止諸症悉去¶
凉膈散(方見熱/火門)滚痰丸(方見/痰門)¶
　　附雜方¶
<pb:KR3e0076_WYG_011-60a>¶
陳無擇牡蠣散　治諸虚不足及新病暴虚津液不固¶
　體常自汗(許學士云亦/治盜汗不止)¶
　黄茋　麻黄根　牡蠣(煅研各/二錢)¶
　　右水煎入浮小麥一百粒不拘時服¶
河間白术散　治飲酒中風汗多不可單衣食則汗出¶
　如洗久不治必成消渴症¶
　牡蠣(煅二/錢)白术(一兩/二錢)防風(二兩/半)¶
　　為末毎服一錢温水調下不計時如惡風倍防風¶
<pb:KR3e0076_WYG_011-60b>¶
　　白术如多汗面腫倍牡蠣¶
丹溪白术湯　治盜汗¶
　白术(四兩分作四製○一兩黄芪同炒○一兩石/斛同炒○一兩牡蠣同炒○一兩麩皮同炒)¶
　　各味炒黄色餘藥不用只用白术研末毎服三錢¶
　　用粟米煎湯送下藥盡為效¶
濟世良方　治盜汗¶
　山藥為末臨臥酒調下三錢¶
衍義云椒目治盜汗尤切將椒目㣲炒搗細末用五錢¶
<pb:KR3e0076_WYG_011-61a>¶
　以生猪上唇煎湯一合調匀臨臥服無有不效蓋椒¶
　目能行水治水蠱尤勝¶
治盜汗桑葉為末茶服之(治藥不應者/累靈出醫說)¶
豆豉能治久盜汗以一升㣲炒令香清酒二升漬兩三¶
　日取汁任人服之不瘥更作三兩劑即止¶
　(愚謂此方出綱目必是傷風表中有風邪以致毛腠/不開豆䜴原能發汗㪚邪以邪散而腠理閉也今取)¶
　(其能治久盜汗豈豆䜴亦/能補隂乎録此以備叅考)¶
衍義以煅過牡蠣麻黄根等分同研細末治盜汗及陰¶
<pb:KR3e0076_WYG_011-61b>¶
　汗¶
　　頭汗¶
王海藏云頭汗出劑頸而還血症也額上偏多何謂也¶
　曰首者六陽之所會也熱薰蒸則汗出也額上偏多¶
　以部分左頰屬肝右頰屬肺鼻屬中州頤屬腎額屬¶
　心三焦之火涸其腎水溝渠之餘迫而上入於心之¶
　分故發為頭汗而額上偏多者屬心之部而為血症¶
　也至於雜症陰火迫腎水上行入於心為盜汗或自¶
<pb:KR3e0076_WYG_011-62a>¶
　汗𫝊而為頭汗出者或心下痞者俱同血症例治之¶
　無問傷寒雜病酒積下之而心下痞者皆血症也(可/㕘)¶
　(痞門/同治)¶
生生子曰頭汗亦非止血之一字可盡予族伯每飲食¶
　入腹則登時頭面汗出如雨劑頸而還稍頃自收此¶
　胃中有熱陽氣虚甚而然何則頭面屬陽明為多飲食¶
　入胃沖動其熱如霧露之升騰越出而為汗經謂雲¶
　出天氣雨出地氣是也觀海藏以痞症為對俱同血¶
<pb:KR3e0076_WYG_011-62b>¶
　症例治之縁其以下多亡陰謂亡陰而陽失依附故¶
　飛越也今益脾土而以血藥兼之可謂得治法之本¶
　矣¶
　　手足汗¶
手足汗乃脾胃濕熱内鬰所致脾胃主四肢亦有腸胃¶
　中有實熱者仲景承氣症謂手足濈濈然汗出乃腸¶
　胃熱甚而傍達四肢也¶
東垣安胃湯　治因飲食汗出日久心中虚風虚邪久¶
<pb:KR3e0076_WYG_011-63a>¶
　則令人半身不遂見偏風痿痺之病先除其汗慓悍¶
　之氣按而收之¶
　黄連　五味子　烏梅(去/核)生甘草(各一/錢)炙甘草(六/分)升¶
　麻(四/分)¶
　　水二鍾煎一鍾食逺温服忌濕麪五辛大料發熱¶
　　之物¶
治脚汗¶
　白礬　亁葛(等/分)¶
<pb:KR3e0076_WYG_011-63b>¶
　　每用五六錢水三碗煎十數沸洗逐日洗一次纏¶
　　三五日自然無汗¶
　　無汗¶
丹溪曰盛夏浴食無汗為表實一人脈濇而短重取而¶
　弱此久受濕傷且多年無汗遇勞身熱倦怠如沙病¶
　狀¶
　蒼术　白术　芍藥　甘草　紅花(各五/錢)陳皮(六/兩)當¶
　歸身(二/兩)¶
<pb:KR3e0076_WYG_011-64a>¶
　　分六帖薑三片煎服¶
治夏月無汗成久𠻳病半蘇散¶
　半夏　紫蘇葉¶
　　二味為末入蛤粉神麴蜆殻灰等分為末以桃仁¶
　　泥五錢𤓰蔞穰一枚為丸先服三抝湯三帖却服¶
　　此丸臨臥白湯送下七十丸¶
治虚勞自汗不止芍藥黄茋湯¶
　黄茋(二/兩)白芍藥　白术(各一/兩半)甘草(一/兩)¶
<pb:KR3e0076_WYG_011-64b>¶
　　每服五錢煨薑三片棗一枚水煎服¶
參术散　治同前陽虚甚者加附子¶
　人參(一兩/半)白术(二/兩)桂心(七/錢)¶
　　每服五錢水煎服¶
　　消痺門(啟𤣥子註痺/為消熱病也)¶
渴而多飲為上消　消穀善饑為中消　渴而便數有¶
　脂膏為下消¶
東垣曰上消者舌上赤裂大渴引飲經曰心移熱於肺¶
<pb:KR3e0076_WYG_011-65a>¶
　傳為膈消是也以白虎湯加人參主之¶
潔古曰上消者上焦受病又謂之膈消多飲水而少食¶
　大便如常小便清利知其燥在上焦治宜流濕以潤¶
　其燥¶
上消者經謂之膈消渴而多飲是也¶
　治上中下三消水火圖¶
　　上消¶
　　　熬猪肚湯¶
<pb:KR3e0076_WYG_011-65b>¶
　　　羊肉冬𤓰湯¶
　　上消手太陰(大渴/不止)¶
　　　麥門冬飲子¶
　　　化水丹¶
　　中消¶
　　　調胃承氣湯¶
　　　癉成消中而數小便¶
　　消中足陽明¶
<pb:KR3e0076_WYG_011-66a>¶
　　　胃熱消榖善饑¶
　　　易老順氣散¶
　　下消¶
　　　益火之源以消陰翳則便溺有節¶
　　　腎氣丸¶
　　　地黄丸¶
　　腎消足少陰(飲少溲多/小便如膏)¶
　　　内化丸¶
<pb:KR3e0076_WYG_011-66b>¶
　　　鳳髓丹¶
　　　壯水之主以制陽光則渴飲不思¶
東垣論消渴末𫝊能食者必發腦疽背瘡不能食者必¶
　𫝊中滿鼓脹聖濟總録皆為必死不治之症惟潔古¶
　分而治之能食而渴者白虎加人參湯主之不能食¶
　而渴者錢氏白术散倍加葛根主之上中既平不復¶
　𫝊下消矣前人用藥厥有㫖哉或曰末𫝊瘡疽者何¶
　也此火邪勝也其瘡痛甚而不潰或赤水者是也經¶
<pb:KR3e0076_WYG_011-67a>¶
　曰有形而不痛者陽之類也急攻其陽無攻其陰治¶
　在下焦元氣得强者生失强者死末𫝊中滿者何也¶
　以寒治熱雖方士不能廢繩墨而更其道也然臟腑¶
　有逺近心肺位近宜制小其服腎肝位逺宜制大其¶
　服皆適其至所為故知過與不及皆誅罰無過之地¶
　也如膈消中消制之太急速過病所久而成中滿之¶
　疾正謂上熱未除中寒復生非藥之罪失其緩急之¶
　宜也處方之際宜加審焉¶
<pb:KR3e0076_WYG_011-67b>¶
總録論消渴有三種一曰渴而飲水多小便數有脂似¶
　麩片而甜者消渴病也二者吃食多不甚渴小便少¶
　有似油而數者消中病也三者雖渴飲水不能多腿¶
　脚瘦小痿弱小便數此腎消也特忌房勞千金方云¶
　消渇病宜慎者有三一忌酒二忌房勞三忌鹹食及¶
　麪能慎此三者雖不服藥亦可自愈消渇之人愈與¶
　未愈嘗須慮患大癰必於骨節間忽發&KR1012;疽而卒¶
内經云熱中消中不可服膏粱芳草石藥石藥發瘨芳¶
<pb:KR3e0076_WYG_011-68a>¶
　草發狂芳草之氣美石藥之氣悍二者其氣急疾堅¶
　勁故非緩心和人不可以服此二者¶
東垣謂滑石治渴本為竅不利而用之以燥能亡津液¶
　也天令濕氣太過者當用之若無濕而用之是犯禁¶
　也(小便不利而渇知内有溼也小便自利/而渴知内有燥也濕宜泄之燥宜潤之)¶
内經云脈實大病久可治脈懸小堅病久不可治又脈¶
　經曰消渴脈數大者生細小浮短者死¶
　　上消治例(渴而多飲/為上消)¶
<pb:KR3e0076_WYG_011-68b>¶
丹溪云治消渴養氣降火生血為主𤓰蔞根治消渴之¶
　神藥心移熱於肺𫝊為膈消¶
人參石膏湯　治膈消上焦煩渴不欲多食¶
　人參(五/錢)石膏(一/兩)知母(七/錢)甘草(四/錢)¶
　　每五錢水煎食後温服¶
潔古治能食而渴者白虎倍加人參湯主之¶
王海藏治脾胃虚弱大渴不止而食少小便不利大便¶
　不調精神短少腹窄狹如繩束¶
<pb:KR3e0076_WYG_011-69a>¶
　白茯苓　橘紅(各一/兩)生薑(五/錢)¶
　　右煉蜜丸彈子大每二丸空心白湯化服忌生冷¶
　　硬物怒發思慮過度如脈弦或腹中急甚者加甘¶
　　草三錢¶
易老門冬飲子　治老弱虚人大渴¶
　人參　枸杞子　白茯苓　甘草(各三/分)五味子　麥¶
　門冬(各五/錢)¶
　　加薑水煎服之¶
<pb:KR3e0076_WYG_011-69b>¶
羅太無門冬飲子　治膈消胸滿心煩精神短少多為¶
　消渴¶
　知母　甘草(炙/)𤓰蔞仁　五味子　人參　葛根¶
　茯神　生地　麥門冬(各一/兩)¶
　　每五錢加竹葉十四片同煎服¶
火府丹　治消渴¶
　本事方云一卒病渴日飲水三斗不食者三月心中¶
　煩悶時孟冬予謂心中有伏熱與此丹數服毎服五¶
<pb:KR3e0076_WYG_011-70a>¶
　十丸温水下越二日來謝云當日三服渴止又次日¶
　三服飲食如故此方本治淋用以治渴得效信乎藥¶
　要變通曷能執一¶
丹溪治消渴泄㵼先用白芍藥白术各炒為末調服後¶
　隨症用藥¶
錢氏加減地骨皮散　治上消¶
　知母　柴胡　甘草(炙/)半夏　地骨皮　赤茯苓¶
　黄茋　石膏　黄芩　桔梗　白芍藥¶
<pb:KR3e0076_WYG_011-70b>¶
　　毎三錢薑五片水煎食逺服¶
東垣止渴潤燥湯　治消渴大便亁燥喜温飲陰頭縮¶
　舌上白燥唇裂口乾眼澁難開及於黑處如見浮雲¶
　升麻(一錢/半)柴胡(七/分)甘草(五/分)紅花(少/許)杏仁(六箇/研)桃仁(研/)¶
　麻仁(研/)防風　歸身　荆芥穗　黄栢　知母　石¶
　膏(各一/錢)熟地(二/錢)川椒　細辛(各一/分)¶
　　水煎食逺熱服¶
化水丹　治手足少陰渴飲不止或心痛者(本事治飲/冷水多者)¶
<pb:KR3e0076_WYG_011-71a>¶
　川烏(臍大者四/枚炮去皮)甘草(炙一/兩)牡蠣(生用/三兩)蛤粉(用厚者/炮六兩)¶
　　為細末醋浸蒸餅為丸每服十五丸新水下心痛¶
　　者醋湯下立愈飲水一石者一服愈王海藏此藥¶
　　能化停水¶
甘草石膏湯　治渴病全愈再劇舌白滑㣲腫咽喉嚥¶
　唾覺痛嗌腫時渴飲冷白沫如膠飲冷乃止¶
　升麻(一錢/半)柴胡(七/分)甘草梢(五/分)石膏(六/分)黄栢　桃仁¶
　防風　荆芥穗　生地　知母　當歸身(各一/錢)杏仁¶
<pb:KR3e0076_WYG_011-71b>¶
　(六/枚)熟地　黄連(各三/分)細辛(一/分)紅花(少/許)川椒(三/粒)¶
　　水煎食後熱服¶
丹溪云消渴病退後而燥渴不解此有餘熱在肺經可¶
　用參苓甘草少許生薑汁冷服虚者可用人參湯¶
東垣六經渴治例¶
　太陽經渴其脈浮無汗者五苓散滑石之類主之陽¶
　明經渴其脈長有汗者白虎湯凉膈散之類主之少¶
　陽經渴其脈弦而嘔者小柴胡湯加𤓰蔞之類主之¶
<pb:KR3e0076_WYG_011-72a>¶
　○太陰經渴其脈細不欲飲縱飲思湯不思水者四¶
　君子湯理中湯之類主之○少陰經渴其脈沉細自¶
　利者猪苓湯三黄丸之類主之○厥陰經渴其脈㣲¶
　引飲者宜少少與之¶
聖濟治時氣煩渴用生藕汁一盞入蜜一合和匀分為¶
　三服¶
　　中消治例(消穀善飢/為中消)¶
癉成為消中胃中熱則消榖善飢東垣曰消渴中消自¶
<pb:KR3e0076_WYG_011-72b>¶
　古只治燥止渴悞矣殊不知内經云三陽結謂之消¶
　三陽者足太陽也又手陽明大腸主津液所生病熱¶
　則目黄口乾是津液不足也足陽明主血所生病熱¶
　則消穀善飢血中伏火是血不足也結者津液不足¶
　結而不潤皆燥熱為病也此因數食甘美而多肥故¶
　其氣上溢轉為消渴治之以蘭除陳氣也不可服膏¶
　粱芳草石藥其氣悍烈能助熱燥也越人云邪在六¶
　府則陽脈不和陽脈不和則氣留之氣留之則陽脈¶
<pb:KR3e0076_WYG_011-73a>¶
　盛矣陽脈太虚則陰氣不得榮也故肌肉皮膚而消¶
　削也¶
素問有病口甘者病名為何何以得之岐伯曰此五氣¶
　之溢也名曰脾癉夫五味入口藏於胃脾為之行其¶
　精氣津液在脾故令人口甘也此肥美之所發也此¶
　人必數食甘美而多肥也肥者令人多熱甘者令人¶
　中滿故其氣上溢轉為消渴治之以蘭除陳氣也¶
潔古治胃熱善消水穀以甘辛降火之劑治之用黄連¶
<pb:KR3e0076_WYG_011-73b>¶
　末生地白藕各自然汁牛乳各一升熬成膏和黄連¶
　末一斤丸如桐子大毎服三十丸白湯下日進十服¶
河間猪肚丸　治消渴¶
　猪肚(一/具)黄連(一/兩)天花粉(四/兩)麥門冬(四/兩)知母(一/兩)¶
　　為細末納猪肚中線縫置甑中蒸極爛乗熱於石¶
　　臼中杵可丸為度如硬加蜜丸如桐子大毎服三¶
　　十丸漸加至四十丸渴則進之○三因方多梁米¶
　　杜仲本草云猪肚能補中益氣止渴¶
<pb:KR3e0076_WYG_011-74a>¶
調胃承氣湯　治消中渴而飲多食(此初起時/宜服之)¶
三黄丸　治三焦熱渴¶
易老順利散　治中熱在胃而能食小便赤黄㣲利至¶
　不欲食為效不可多服¶
　厚朴　枳實(各一/兩)大黄(煨四/兩)¶
　　每服五錢水煎食逺服¶
大腸移熱於胃善食而瘦又謂之食㑊(食㑊者謂食移/易而過不生肌)¶
　(膚亦易飢也束垣云善食而瘦者胃伏/大邪於氣分則能食胖虚則肌肉削也)¶
<pb:KR3e0076_WYG_011-74b>¶
胃移熱於膽亦曰食㑊¶
河間參蒲丸　治食㑊胃中結熱消穀善飢不生肌肉¶
　人參　菖蒲　赤茯苓　逺志　地骨皮　牛膝(酒/浸)¶
　(各一/兩)¶
　　右煉蜜丸毎服二十丸米飲下¶
　　下消治例(渴而小便數/有膏為下消)¶
羅太無治張芸夫四十五嵗病消渴舌上赤裂飲水無¶
　度小便數多先師以此方治之良愈消渴多𫝊瘡瘍¶
<pb:KR3e0076_WYG_011-75a>¶
　為不救之疾既效後亦無患享年七十五而終名之¶
　曰生津甘露飲子治消渴上下齒麻舌硬赤爛腫痛¶
　食不下腹時脹滿疼痛渾身色黄目白睛黄甚則四¶
　肢痿弱無力面塵脫色脇下急痛善嚏善怒健忘臋¶
　内腰背疼兩丸冷甚¶
生津甘露飲子(一方石膏用/一兩二錢)¶
　石膏(一錢/二分)人參　甘草(生/)山梔　白豆蔲　白芷¶
　連翹　蓽澄茄　黄連　薑黄　藿香　炙甘草¶
<pb:KR3e0076_WYG_011-75b>¶
　杏仁　木香(各一/錢)白葵　麥冬　當歸身　蘭香¶
　柴胡(各五/分)黄栢(酒炒一/錢五分)升麻根　知母(酒炒各/二錢)桔梗¶
　(三/錢)全蝎(二枚/去毒)¶
　　右為末湯浸蒸餅和匀揑作餅子晒乾杵碎如黄¶
　　米大毎服二錢挑於掌内以舌䑛之津液送下或¶
　　白湯食後服之神效凡消渴為病燥熱之氣勝也¶
　　内經云熱淫所勝佐以甘苦以甘㵼之熱則傷氣¶
　　氣傷則無潤折熱補氣非甘寒之劑不能故以石¶
<pb:KR3e0076_WYG_011-76a>¶
　　膏之甘寒為君啟𤣥子曰壯水之主以鎮陽光故¶
　　以栢連梔子知母之苦寒㵼熱補水為臣以當歸¶
　　杏仁麥門冬全蝎連翹白葵蘭香甘草甘寒和血¶
　　潤燥為佐柴胡升麻苦平行陽明少陽二經蓽澄¶
　　茄白豆蔲木香藿香反佐以取之又用桔梗為舟¶
　　楫使浮而不下也¶
東垣和血飬氣湯　治口渴舌乾小便數舌上赤裂此¶
　藥生津除燥生肌又名地黄飲子¶
<pb:KR3e0076_WYG_011-76b>¶
　黄連(酒/炒)生地(各七/分)紅花(少/許)黄栢(酒炒/一錢)升麻(一/錢)甘草(炙/)¶
　防已(酒洗各/三分)桃仁(六/枚)當歸(四/分)知母(酒/煮)羌活(各五/分)麻黄¶
　根(三/分)口渴舌乾再加杏仁(六/枚)生甘草(三/分)小便數加石¶
　膏(六/分)¶
　　右作一服水煎稍熱　忌酒麪房失¶
清凉飲子　治消中能食而瘦口舌乾自汗大便結小¶
　便數¶
　羌活梢　柴胡梢　甘草梢　知母(酒/裂)黄茋　黄芩¶
<pb:KR3e0076_WYG_011-77a>¶
　(酒炒各/一錢)升麻梢(四/分)防風梢　防已　生地(酒洗各/五分)當¶
　歸(六/分)石膏　龍膽草　黄栢(各一錢/五分)紅花(少/許)桃仁¶
　杏仁(各五/枚)甘草(炙一/錢)¶
　　水二鍾酒一小盞煎服¶
甘露膏　治消渴飲水極多善食而瘦大便結燥小便¶
　頻數又名蘭香飲子¶
　石膏(二/錢)知母(一錢/五分)甘草(生/)防風(各一/錢)炙甘草　人參¶
　　半夏　蘭香　白豆蔲　升麻　桔梗　連翹(各/五)¶
<pb:KR3e0076_WYG_011-77b>¶
　(分/)¶
　　右浸蒸餅為丸或揑作餅子晒乾碎如米大毎用¶
　　淡薑湯下二錢¶
黄連末治消渴要藥加天花粉末人乳生地黄汁生藕¶
　汁二味為膏入山藥末搜和以薑汁和煉蜜為膏徐¶
　徐桃於舌上以白湯少許送下亦可能食而渴者加¶
　石膏¶
治消渴以天花粉為末用人乳汁生韮汁煎膏丸如菉¶
<pb:KR3e0076_WYG_011-78a>¶
　豆大每服百丸食後白湯下¶
肘後方治消渴小便多者煮𤓰蔞根汁飲之良¶
濟世方云治消渴無方可治者用天花粉大烏頭炒等¶
　分為細末蒸餅丸毎服百丸黒豆湯下¶
　已上四方皆以天花粉為君本草主消渴止小便通¶
　月水乳汁夫既能止小便又能通月水知其流濕潤¶
　燥治消渴之要藥也¶
千金地黄丸　治腎渴¶
<pb:KR3e0076_WYG_011-78b>¶
　黄連(四兩/為末)生地(半斤取汁連渣拌黄/連末和匀晒乾用)¶
　　為細末煉蜜為丸食後麥門冬湯下五六十丸¶
麥門冬湯　治消渴日夜飲水無度飲下即溲¶
　麥門冬　黄連　冬𤓰(各二/兩)¶
　　每服五錢水煎去渣温服若無乾冬𤓰用新冬𤓰¶
　　肉三斤去穰分作十二片為十二服每服用一片¶
　　劈破水煎日三服¶
冬𤓰飲子　治消渴能食而飲水多小便如脂麩片日¶
<pb:KR3e0076_WYG_011-79a>¶
　夜無度¶
　冬𤓰(一/枚)黄連(十兩為/細末)¶
　　先以冬𤓰破開去穰摻黄連末在内却用頂蓋定¶
　　於熱灰中煨熟去皮切細爛研絞汁每服一盞至¶
　　二盞日三服夜一服¶
三消丸¶
　用好黄連為細末不拘多少切冬𤓰肉研取自然汁¶
　和成餅陰亁再為細末用汁浸和加七次即用為末¶
<pb:KR3e0076_WYG_011-79b>¶
　仍以𤓰汁為丸煎大麥仁湯送下尋常渴疾只一服¶
　效　已上五方黄連冬𤓰為君丹溪云冬𤓰性走而¶
　急久病與陰虚者忌之又有黄連為佐用者尤當裁¶
　酌¶
治消渴飲水不止小便數用田螺五升水一斗浸一宿¶
　渴則飲之每日一度易水換螺為妙¶
　又方以水煮取汁飲之螺亦聴食¶
　　愚按已上諸方列於下消之例觀其用藥在上中¶
<pb:KR3e0076_WYG_011-80a>¶
　　為多亦是端本澄源之意上中既平不復𫝊下消¶
　　矣故於真陰虚腎消之病而又自有補下焦之藥¶
　　也用藥者宜審焉¶
張子和治飲水百杯尚猶未足小便如沙或如杏色此¶
　方三五日小便毒大注下十日除根(此方子和自云/此重劑也試有)¶
　(騐/)¶
　水銀(四/錢)錫(二錢熔化同水/銀炒成砂子)牡蠣　知母　蜜佗僧¶
　紫苑　苦參　貝母(各一/兩)天花粉(半/斤)黄丹(半/兩)¶
<pb:KR3e0076_WYG_011-80b>¶
　　俱為細末用雄猪肚婦人用獖猪肚一具納藥於¶
　　内以麻線縫之用新瓦二片繩縛一二遭别用米¶
　　一升天花粉末半升於新水内煮熟取出放冷不¶
　　用米及天花粉只將猪肚併肚中藥爛搗和為丸¶
　　如硬加蜜食前米湯下三四十丸　三因方無貝¶
　　母¶
河間胡粉散　治大渴百方不痊者亦治腎消¶
　黄丹　胡粉　澤㵼　石膏　赤石脂　白石脂(各/五)¶
<pb:KR3e0076_WYG_011-81a>¶
　(錢/)天花粉(二兩/半)甘草(一/兩)¶
　　蜜為丸菉豆大每服十五丸至二十丸止多則腹¶
　　痛日進二服¶
葛根湯　治消渴消腎日飲石水者¶
　葛根(三/兩)𤓰蔞根　黄丹(各二/兩)大附子(炮去皮/臍一兩)¶
　　蜜丸桐子大每十丸日進三服春夏去附子¶
六味地黄丸　治腎消效¶
經騐方　治消不止下元虚者用牛膝五兩細剉為末¶
<pb:KR3e0076_WYG_011-81b>¶
　生地黄汁五升畫晒夜浸以汁盡為度蜜丸空心温¶
　酒下三十丸久服壯筋骨駐顔色黑鬚髮生津液¶
仲景治消渴小便反多如飲水一斗腎氣丸主之¶
張子和治腎渴以腎氣丸本方加山藥一味外桂附從¶
　四時加減冬用一兩春秋用三錢夏用一錢　又法¶
　腎氣丸去附子加五味子一兩半¶
張子和治諸虚不足胸中煩悸時常消渴唇口乾燥或¶
　先渴而欲發瘡或病癰疽而後渴宜用黄茋湯多服¶
<pb:KR3e0076_WYG_011-82a>¶
　　方見癰疽門¶
凡消渴而小便反多有脂者皆腎氣不管攝津液也宜¶
　多服黄茋黄茋乃補氣之要藥¶
外臺秘要　治消腎小便數鹿角一具炙焦搗為極細¶
　末酒服方寸匕漸漸加之¶
　心移熱於肺消者飲一溲二不治腎臟消爍氣無所¶
　攝故飲一溲二也¶
　　口燥咽乾(此尋常口乾者/非前消渴症也)¶
<pb:KR3e0076_WYG_011-82b>¶
本事方以黄茋湯治心煩躁不生津液不思飲食¶
　黄茋　人參　五味子　麥門冬　熟地　甘草¶
　白芍藥(各三/兩)白茯苓(一/兩)天門冬(五/錢)¶
　　毎服三錢薑棗烏梅同煎食後服¶
燥熱咽乾忌南星半夏　又渴者不得利小便是以五¶
　苓散在所當禁也¶
　¶
　赤水元珠卷十一¶
