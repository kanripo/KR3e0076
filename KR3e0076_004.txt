# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:29.356199
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷四
<pb:KR3e0076_WYG_004-1a>¶
欽定四庫全書¶
　赤水元珠卷四¶
　　　　　　　　　　　　明　孫一奎　撰¶
　　腹痛門　(附水鳴/小腹痛)¶
生生子曰腹痛極要體認真切庶投劑有功有寒熱(脉/沉)¶
　(而遅者寒脉/浮而數者熱)有虚實(脉散大而無力者虚/脉弦而有力者實)有痰涎(脉/滑)¶
　(者痰沉/弦者飲)有積聚(脉沉弦而伏者積/或伏或弦者聚)有䖝痛(脉多沉滑/或乍大乍)¶
　　有死血(脉沉而濇/或結或促)¶
<pb:KR3e0076_WYG_004-1b>¶
寒痛者綿綿而痛無增减也以薑桂附子之属温之¶
熱痛者時痛而或時吐也得熱物而痛止者盖辛熱能¶
　冲開欝結氣道疎通暫得少愈而隂血日虧燥火愈¶
　熾不久復發遷延嵗月此為積熱輕者以山梔黄連¶
　白芍香附之類重者調胃承氣湯下之¶
虚痛者以手重按至痛處而止者是也宜参术白芍加¶
　温煖藥¶
實痛者手不可近按之愈痛或消或下詳症施治¶
<pb:KR3e0076_WYG_004-2a>¶
飲食所傷作痛者宜温脾行氣以消導之盖飲食得寒¶
　則滯得熱則化若痛漸下及日久不愈者宜推蕩之¶
　詳見内傷飲食門¶
痰痛者必小便不利痰隔中焦氣閉下焦上下不相流¶
　通故痛治當導痰開欝　又伏飲作痛者或吐或下¶
　視形氣何如當與痰飲門相恭治¶
䖝痛者面上有白班㸃唇若塗硃痛後便能食時作時¶
　止詳見䖝門¶
<pb:KR3e0076_WYG_004-2b>¶
食積死血痛者痛有常處而不移動者是也(宜按門/尋治)¶
　　腹中水鳴¶
丹溪曰腹中水鳴乃火撃動其水也盖水欲下火欲上¶
　相觸而然用二陳湯加芩連梔子亦有臓寒而水聲¶
　汩汩者宜分三隂部分而治中脘太隂當臍少隂小¶
　腹厥隂各從其宜温之¶
　又有腸胃空虚而鳴者宜参术之類補之¶
腹中水鳴而痛亦有因于火因于欝者¶
<pb:KR3e0076_WYG_004-3a>¶
生生子曰觀丹溪治腹痛無定方盖欲使人認病自擇¶
　且方者隅也隅于一則不能圎活而貫通是以後人¶
　有守死方之誚¶
凡臍下痛而人中黒者多死¶
　感暑而痛或泄痢併作其脉必虚宜十味香薷飲或¶
　六和湯¶
感濕而痛大便溏泄小便不利其脉必濡宜胃苓湯¶
食積痛常欲大便去後而痛减者是也宜温宜消久者¶
<pb:KR3e0076_WYG_004-3b>¶
　遇仙丹神芎丸等擇而下之(當與傷食/門相恭治)¶
氣滯而痛其脉必沉宜木香順氣散¶
死血痛痛有常處宜桃仁承氣湯¶
痛而欲得熱手按及熱物熨者是寒宜香砂理中湯或¶
　五積散¶
痛而熱手熱物熨不止者是熱宜黄連解毒之類實則¶
　以硝黄下之¶
絞腸沙痛極是急速先與鹽湯探吐或委中并十指出¶
<pb:KR3e0076_WYG_004-4a>¶
　血藿香正氣散正氣天香散¶
酒積痛　酒傷則發宜泄其積痛自止也¶
　多年敗田螺殻煅存性加三倍于木香㯽榔丸中更¶
　加山茵陳等分衆藥中其效甚速¶
禦痛湯　治火痛¶
　黄連(薑汁/炒)山梔仁(炒各/二錢)橘紅　茯苓(各一/錢半)草&KR0371;仁(七/分)¶
　半夏(一/錢)甘草(四/分)¶
　　薑三片食前服¶
<pb:KR3e0076_WYG_004-4b>¶
星半安中湯　痰積作痛¶
　南星　半夏(各一/錢半)&KR0632;石　香附　枳殻　青皮¶
　木香　山梔仁(炒/黑)蒼术　砂仁　茯苓　橘紅(各一/錢)¶
　甘草(四/分)¶
　　生薑四片煎服¶
　　氣攻痛者去南星&KR0632;石加厚朴𤣥胡索(各一/錢)¶
　　痰甚者加白螺殻焼灰一錢臨服調下¶
木香順氣散　氣滯腹痛¶
<pb:KR3e0076_WYG_004-5a>¶
　木香　香附　㯽榔　青皮　陳皮　　厚朴¶
　蒼术　枳壳(炒/)砂仁(各一/錢)甘草(五/分)¶
　　薑三片煎服¶
香砂理中湯　即理中湯加藿香砂仁¶
　　小腹痛¶
傷寒家蓄血在下焦宜抵當桃仁承氣之類若因氣欝¶
　而痛以青皮主之寒者以桂枝吴茱茰温之若因疝¶
　奔豚癥聚者又當循各門施治¶
<pb:KR3e0076_WYG_004-5b>¶
苦楝丸　治奔豚小腹痛寒也¶
　苦楝　茴香　大附子¶
　　三味酒煮焙乾末之每兩入𤣥胡末半兩全蝎炒¶
　　丁香各十八箇為末酒糊丸梧桐子大每食前温¶
　　酒下五十丸¶
酒煮當歸丸　治小腹下痛及疝¶
　當歸(一/兩)茴香(半/兩)附子(七/錢)良薑(七/錢)¶
　　四味酒煮乾冄焙加後藥　塩(炒/)丁香(各半/兩)全蝎(二/錢)¶
<pb:KR3e0076_WYG_004-6a>¶
　柴胡　升麻　木香(各一/錢)苦楝(五/分)甘草(炙五/分)¶
　𤣥胡索(四/錢)¶
　　為末酒煮糊丸梧子大每二三十丸空心白湯下¶
小腸癰作痛者其身甲錯腹皮急按之濡如腫状腹常¶
　痛或遶臍生瘡急宜下之或以雲母膏太乙膏為丸¶
　服之自愈¶
　　脇痛門¶
有風寒(脉浮弦而/數者是也)有食積(脉沉弦而/伏者是也)有痰飲(或弦或&KR0632;/或結或促)¶
<pb:KR3e0076_WYG_004-6b>¶
　有死血(脉/濇)有虚(脉弦而細數/或大而無力)有氣欝(脉沉/而細)有火(脉洪/&KR0632;而)¶
　(數/)當分條類析明别左右施治¶
經曰左右者隂陽之道路氣之所終始也又曰肝木氣¶
　實則脇痛肝氣實則怒夫謂實者指邪氣而言經曰¶
　邪氣盛則實是也¶
脇痛属肝木及胆火木氣實者以柴胡川芎青皮蒼术¶
　踈之肝火盛者以當歸龍㑹丸㵼之死血積者以桃¶
　仁紅花香附川芎破之痰飲流注者以南星半夏蒼¶
<pb:KR3e0076_WYG_004-7a>¶
　术川芎豁之欝宜開欝寒宜散寒此大法也¶
兩脇走痛是痰實者可用控涎丹(方見痰/飲門)¶
左脇痛為肝經受邪宜枳芎散或柴胡踈肝散¶
右脇痛為肝經移病于肺宜推氣散¶
食積痛　凡痛有一條扛起者也當于積塊門檢治¶
氣弱人脇痛脉細𦂳或弦多從劳役怒氣得者八物湯¶
　加木香青皮¶
肥白人氣虚發寒熱而脇下痛用参茋補氣柴胡黄芩¶
<pb:KR3e0076_WYG_004-7b>¶
　退熱木香青皮調氣¶
瘦人發寒熱脇痛多怒者必有瘀血宜桃仁紅花柴胡¶
　青皮大黄&KR0632;石¶
去滯氣必用青皮乃肝胆二經之藥若二經血不足者¶
　先當補血少加青皮可也¶
脇痛發寒熱似覺有積塊必從飲食大飽勞力所致必¶
　用龍㑹丸¶
痰飲停伏脇痛宜導痰湯¶
<pb:KR3e0076_WYG_004-8a>¶
脇下痛而大便秘結者木香梹榔丸或龍㑹丸¶
亦有虚寒而作痛者一人脇痛連膈服氣藥不效後用¶
　辛熱補劑下黒鉛丹而愈¶
觧痛外以琥珀膏貼之或以白芥子水研敷之或吴茱¶
　茰醋研敷之韮菜炒熨亦佳¶
當歸龍㑹丸　肝木實火兩脇痛之要藥¶
　當歸　龍胆草(各酒/洗)山梔　黄連　　黄芩(各一/兩半)¶
　蘆薈　大黄(酒煨各/五錢)木香(一錢/半)黄柏(一/兩)青皮(一/兩)¶
<pb:KR3e0076_WYG_004-8b>¶
　柴胡(五/錢)麝香(少/許)¶
　　右末神麯糊丸梧子大每薑湯下三五十丸¶
枳芎散　左脇痛¶
　枳實(麸/炒)川芎(各五/錢)甘草(炙一/錢半)¶
　　為末每二三錢薑棗湯或酒調下¶
推氣散　右脇痛¶
　片薑黄　枳壳(麸/炒)桂心(各五/錢)甘草(炙三/錢)¶
　　為末每服二錢薑湯調下¶
<pb:KR3e0076_WYG_004-9a>¶
鷄鳴散　趺蹼損傷瘀血停積脇内日久作痛¶
復元活血湯　從髙墜下惡血流於脇下疼痛不可忍¶
　二方見跌蹼門¶
柴胡㵼肝湯　欝怒傷肝左脇痛¶
　柴胡(一錢/二分)甘草(五/分)青皮　芍藥(各一/錢)黄連(炒/)山梔(炒/)¶
　龍膽草(各八/分)川歸(一錢/二分)¶
　　水煎服¶
死血作痛瘦人多怒者常患此¶
<pb:KR3e0076_WYG_004-9b>¶
　桃仁(九/箇)紅花　川芎　柴胡　青皮(各八/分)芍藥　香附¶
　(各一/錢)歸尾(一錢/半)¶
　　水煎服¶
治脇下氣痛神方¶
　小茴香(一兩/炒)枳壳(五錢/炒)¶
　　為末每二錢鹽湯調下¶
　　心痛門¶
真心痛者手足青至莭旦發夕死夕發旦死寒邪傷其¶
<pb:KR3e0076_WYG_004-10a>¶
　君主也今之治例皆非真心痛也以其在心之部位¶
　而名或心之脉絡或手心主之脉絡或胃脘或胸膈¶
　或食傷或寒傷或氣逆或痰飲或死血或䖝或欝火¶
　皆致痛也¶
鍼經曰足太隂之脉其支者復從胃别上膈注心中是¶
　動則病舌本強食則嘔胃脘痛腹脹善噫心下急痛¶
　胃病者腹䐜脹胃脘當心而痛上支兩脇咽鬲不通¶
　脉經曰憂愁思慮則傷心傷心則苦驚喜忘善怒心¶
<pb:KR3e0076_WYG_004-10b>¶
　傷者其人勞倦即頭面赤而下重心中痛徹背其脉¶
　弦此心臓傷所致也　諸䖝痛者如心腹痛懊憹發¶
　作腫聚往来上下行痛有休作心腹中熱善渇涎出¶
　靣色乍青乍白乍赤嘔吐清水者蚘也¶
病機機要曰有大實而心中痛者因氣而食卒然發痛¶
　大便或秘久而心胸髙起按之至痛不能飲食急以¶
　煮黄丸利之利後以藁本湯去其邪也有寒厥心痛¶
　者手足逆而通身冷汗出便溺清利或大便利而不¶
<pb:KR3e0076_WYG_004-11a>¶
　渇氣㣲力弱急以术附湯温之寒厥暴痛非久病也¶
　朝發暮死急當救之是知久病無寒暴病非熱也¶
陳無擇云若謂經心痛心與背相引心痛徹背背痛徹¶
　心若諸府心痛難以俛仰小腹上冲卒不知人嘔吐¶
　泄㵼此皆外感内滛則其氣閉塞鬱於中焦氣與邪争¶
　發為疼痛又曰九種心痛曰飲曰食曰風曰冷曰熱¶
　曰悸曰䖝曰疰曰去来痛者除風熱冷属外所因餘¶
　皆不内外更婦人惡血入心脾經發作疼痛尤甚於¶
<pb:KR3e0076_WYG_004-11b>¶
　諸痛更有卒中客忤鬼撃尸疰使人心痛亦属不内¶
　外因在人以意推充施治¶
丹溪云凡心膈之痛湏分新久若明知身受寒氣口食¶
　寒物而病於初得之時當用温散或温利之藥若其¶
　病得之稍久則成欝矣欝則蒸熱熱乆必生火原病¶
　式中備言之矣若欲行温散温利寧無助火添病耶¶
　由是古方多以山梔為君加熱藥為嚮導則邪易伏¶
　病易退然向安之後若縱恣口味病必復作凡治此病¶
<pb:KR3e0076_WYG_004-12a>¶
　必要先問平日起居何如假如心痛有因平日喜食¶
　熱物以致死血留於胃口作痛者用桃仁承氣湯下¶
　之¶
　　治寒之劑¶
金匱赤石脂丸　心痛徹背背痛徹心此寒厥心痛¶
　烏頭(三錢/炮)附子(五錢/炮)蜀椒　乾薑　赤石脂(各一/兩)¶
　　右末蜜丸梧子大食後白湯下一丸日三服¶
术附湯　寒厥暴痛脉㣲氣弱¶
<pb:KR3e0076_WYG_004-12b>¶
　甘草(炙一/兩)白术(四/兩)附子(一兩/半炮)¶
　　每三錢薑&KR0037;煎¶
立應散　寒痛氣痛腹痛皆効¶
　良薑　香附(各炒/等分)¶
　　為末白湯調下二錢¶
二薑丸　養脾温胃去冷消痰治心脾痛寛胸下氣進¶
　飲食一切冷物所傷並皆治之¶
　乾薑(炮/)良薑¶
<pb:KR3e0076_WYG_004-13a>¶
　　等分為末麺糊丸梧子大每服十五丸至二十丸¶
　　食後陳皮湯下姙娠婦人不宜服此皆温中之藥¶
　　也¶
　　散寒之劑¶
麻黄桂枝湯　外因心痛惡寒發熱内攻五臓拘急不¶
　得轉側¶
　麻黄　桂心　芍藥　細辛　乾薑　甘草(炙各七/錢半)¶
　半夏　香附(各五/錢)¶
<pb:KR3e0076_WYG_004-13b>¶
　　每服五錢薑五片水煎食前服大便秘入大黄量虚¶
　　實加減¶
一人心痛諸藥不效服此而愈¶
　㯽榔　桂心　葛根　甘草(减/半)細辛　半夏¶
　桔梗　枳壳　川芎　防風¶
　　等分水煎服¶
草豆蔲丸　客寒犯胃¶
　草豆&KR0371;(一錢/半煨)吴茱茰(炮/)益智仁　殭蠶(炒/)當歸身¶
<pb:KR3e0076_WYG_004-14a>¶
　青皮(各六/分)神曲　薑黄(各四/分)甘草(三/分)桃仁(七/個)半夏(一錢/泡)¶
　澤㵼(一錢小便/利减半)麥芽(錢半/炒)炙甘草(六/分)柴胡(四分詳脇/痛多少與)¶
　(之/)人参　黄茋　陳皮¶
　　右除桃仁另研如泥外為極細末同研勻湯浸蒸¶
　　餅為丸梧子大每三十丸熱湯下(食逺/服)¶
治心痛¶
　荔枝核焼存性為末醋湯下二錢¶
　　内傷飲食之劑¶
<pb:KR3e0076_WYG_004-14b>¶
煮黄丸　治飲食過多心腹脹滿脇肋走氣痃癖刺痛¶
　雄黄(一兩/研)巴豆(五錢去皮/心研如泥)¶
　　入白麺二両同研勻滴水丸梧子大滚水煮十二¶
　　丸濾入冷水内令沉冷每用時用浸藥冷水下一¶
　　丸一日十二時盡十二丸以利為度不必盡劑¶
藁本湯　治大實心痛大便已利宜以此徹其痛也¶
　藁本(半/兩)蒼术(一/兩)¶
　　水煎温服¶
<pb:KR3e0076_WYG_004-15a>¶
飲食在膈上未入胃者宜吐之經曰在上者因而越之¶
　如𤓰蒂散之類¶
　　氣痛之劑¶
正氣天香散(但忍氣/則發)　七氣湯　蘓子降氣湯(見氣/門)¶
　　治痰飲痛劑¶
丹溪方　痰飲停積胃脘作痛¶
　螺螄殻(墻上年/乆者煅)&KR0632;石(炒/)蒼术　山梔　香附　南星¶
　(各二/兩)枳殻　青皮　木香　半夏　砂仁(各五/錢)¶
<pb:KR3e0076_WYG_004-15b>¶
　　右末生薑汁浸&KR1339;餅為丸菉豆大每三四十丸薑¶
　　湯下春加川芎夏加黄連冬加吴茱茰半兩¶
又方　治痰心痛¶
　　半夏油炒為末每服二錢薑湯下　痛甚者大䧟¶
　　胸湯或為丸亦可¶
　　治死血痛劑¶
丹溪方　治死血胃脘痛者¶
　𤣥胡索(一兩/半)桂　&KR0632;石　紅花　紅麯(各五/錢)桃仁(三十/個)¶
<pb:KR3e0076_WYG_004-16a>¶
　　右末湯浸&KR1339;餅糊為丸¶
桃仁承氣湯　方見傷寒門¶
斗門方　血氣攻心痛不可忍¶
　　蓼根剉酒浸服之瘥¶
　　治火欝之劑¶
丹溪方　治火痛¶
　黄連　山梔(炒各/二錢)陳皮　茯苓(各一/錢半)半夏(一/錢)¶
　草豆蔲(七/分)甘草(四/分)¶
<pb:KR3e0076_WYG_004-16b>¶
　　薑三片水煎食前服¶
又方　治火痛¶
　山梔仁(薑汁炒/一兩)¶
　　水煎磨木香(三/分)或加川芎(二/錢)¶
雜方　牡蠣(煆/)為末每二錢酒調下¶
失笑散　有人心痛百藥不效用此而愈¶
　五靈脂　蒲黄¶
　　等分為極細末以醋調二錢熬成膏入水一盞食¶
<pb:KR3e0076_WYG_004-17a>¶
　　前温服有瘀血作痛加𤣥胡沒藥螺螄殻陳年日¶
　　久者治心痛洗浄為末熱酒調下一錢半¶
乾漆丸　九種心痛腹脇積聚滯氣¶
　乾漆二兩搗碎炒去&KR0196;細研醋煮麺糊丸梧子大每¶
　　服十五丸至十七丸熱酒下醋湯亦好不拘時日¶
　　進二服¶
蚕沙散　男婦心氣痛不可忍¶
　晚蚕砂(不拘/多少)為末用滚水泡過濾净(取清水服/之立止)¶
<pb:KR3e0076_WYG_004-17b>¶
熨法　治心腹俱痛以包川椒薄注腹上火熨令椒汗¶
　　出良¶
梅硫丸酸熱以收散寒凡服辛劑反甚者改服酸劑立愈¶
　氷梅(一箇/去核)生硫黄¶
　　為末相和搗勻以可丸為度作一丸白湯下立愈¶
　　病不冄作¶
濟世方　治心痛¶
　豨薟草搗汁醋汁相和服立效昔有人服此吐䖝二¶
<pb:KR3e0076_WYG_004-18a>¶
　　條終身不發¶
緑礬止痛方　緑礬七八分好酒化下冄不發¶
衍義方　治心痛¶
　銅青一味淡醋湯些小服之¶
　　治䖝之劑(可與虫部恭治/)¶
化䖝丸　寉虱　梹榔　胡粉(炒/)苦楝根(去厚皮各/五十兩)¶
　白礬(飛十/二兩)　為末麺糊丸桐子大小兒疾病多有諸¶
　　䖝或因臓腑虚弱而動或咽食甘肥而動動即腹¶
<pb:KR3e0076_WYG_004-18b>¶
　　中疼痛往来上下攻心痛則笑不休合眼仰身撲¶
　　手心神悶亂嘔噦涎沫或吐清水四肢羸困靣青¶
　　黄色飲食雖進不生肌肉或寒或熱沉沉黙黙不¶
　　眀知病處一嵗五丸温水下入香油一二㸃打勻¶
　　下之米飲亦得其䖝自下¶
生生子曰已上論寒熱痰氣䖝痛火食等痛治法皆已¶
　備矣但病久正氣虚損及禀賦素弱之人或被峻利¶
　克伐太過以致羸弱而痛不愈者皆虚痛也當從補飬¶
<pb:KR3e0076_WYG_004-19a>¶
　氣血此根本之治不可全恃攻克以致虚虚之禍(予/嘗)¶
　(治于病壊之後以/補藥収功者多)¶
黄茋建中湯随症加减　治虚弱及被克伐藥傷損者¶
局方蘓合丸　治疰忤鬼氣卒心痛甚妙¶
山梔并刼藥止之不效者　𤣥明粉一服立止¶
　　胸滿胸痛胸痺¶
肝虚則胸痛引背脇實則胸痛不能轉側喜太息仲景¶
　曰肝中寒者両臂不舉舌本燥喜太息胸中痛不得¶
<pb:KR3e0076_WYG_004-19b>¶
　轉側食則吐而出汗也肝著其人常欲踏其胸上先¶
　未苦時但欲飲熱旋覆花湯主之¶
素問曰陽明所謂胸痛短氣者水氣在臓腑也水者隂¶
　氣也隂氣在内故胸痛少氣也¶
仲景治胸痺之病喘息咳唾胸背短氣寸口脉沉而遅¶
　闗上小𦂳數者宜以𤓰蒌薤白白酒湯主之¶
　大𤓰蒌(一個/搗碎)薤白(半/斤)白酒(七/升)¶
　　三味同煮取二升分温冄服¶
<pb:KR3e0076_WYG_004-20a>¶
一婦人患胸中痞急不得喘息按之則痛脉數且濇此¶
　胸痺也因與小䧟胸湯二劑而愈¶
支飲胸滿者枳朴大黄湯主之¶
　厚朴(一/兩)大黄(六/兩)枳實(一/兩)¶
　　水五升煮取二升分温冄服¶
斗門方　治胸腹壅滯去痰開胃¶
　半夏泡净焙乾為末生薑自然汁和為餅子用濕紙¶
　　包於慢火中煨令香熟水一盞用餅子一塊如弹¶
<pb:KR3e0076_WYG_004-20b>¶
　　子大入塩半錢煎取一盞温服大能去胸膈壅逆¶
　　大壓痰毒及治酒食所傷其功效大矣¶
一人年二十三嵗膈有一㸃相引痛吸氣皮覺急此有¶
　汚血也¶
　&KR0632;石(一/兩)桃仁(五/錢)黄連(五/錢)枳壳(一兩/炒)甘草(炙二/錢)¶
　　為末每服一錢半以蘿蔔自然汁煎熟飲之一日¶
　　五六服¶
一人因服温補藥又妄自學吐納以致氣亂血熱𠻳血¶
<pb:KR3e0076_WYG_004-21a>¶
　消瘦膈間有一㸃氣梗痛似有一條絲垂映在腰與¶
　小腹皆痛大率偏在左邉此肝部有惡血也¶
　&KR0632;石　枳壳(炒各/一兩)黄丹(炒三/錢)黄連　柴胡(各五/錢)¶
　紅花(一/錢)桃仁(二/兩)甘草(生二/錢)¶
　　為末每服錢半以蘿蔔汁煎沸服之有寒邪干于¶
　　胸中者宜發散之如紫蘓前胡杏仁防風桂枝葛¶
　　根之類¶
茯苓杏仁甘草湯　治胸痺胸中氣塞短氣¶
<pb:KR3e0076_WYG_004-21b>¶
　茯苓(二/兩)杏仁(五十/箇)甘草(一/兩)¶
　　水一斗煮五升温服一升一日三服¶
橘枳薑湯　治同上¶
　陳皮(一/斤)枳實(二/兩)生薑(半/斤)¶
　　水五升煮二升分温再服¶
千金方　治胸痺氣滿壅心膈不利¶
　枳實(二/兩)¶
　　麸炒為末清米飲下二錢¶
<pb:KR3e0076_WYG_004-22a>¶
仲景薏苡附子湯　治胸痺緩急¶
　苡仁(十五/兩)大附子(十個/炮)¶
　　為末每服方寸七日三¶
旋覆花湯　治胸中嘈囃汪洋常覺冷涎泛上兀兀欲¶
　吐飽悶¶
　旋覆花　橘紅　半夏　茯苓　甘草¶
　厚朴　芍藥　細辛¶
　　薑三片水煎服¶
<pb:KR3e0076_WYG_004-22b>¶
　　䖝痛¶
䖝本濕熱所生臓腑虚則侵蝕¶
療寸白虫錫灰蕪荑梹榔極佳宜和中一人每覺心中¶
　多嘈雜意欲作飲又疑䖝漫依此方翌日下長䖝二¶
　條一長二尺五寸頭匾濶尾尖銳每寸作二節班如¶
　錦紋一條皆寸斷矣¶
千金方云勞則熱熱則生虫心䖝曰蛔脾䖝曰寸白腎¶
　䖝如刀截絲縷肝䖝如爛杏肺䖝如蚕皆能殺人惟¶
<pb:KR3e0076_WYG_004-23a>¶
　肺䖝為急居肺葉内蝕人肺系故成瘵疾咯血聲嘶¶
　藥所不到治之為難道藏中載諸䖝頭皆向下行惟¶
　自初一至初五日以前頭上行故服藥多取月出以¶
　前盖為此也¶
取寸白䖝方¶
　錫灰(一/兩)木鱉子　盧㑹(二十/文)黄丹(十/文)輕粉(十/文)¶
　　為末猪膏油丸桐子大先一日食素晩莫喫飯次¶
　　早五更温水調下分二服¶
<pb:KR3e0076_WYG_004-23b>¶
又方¶
　&KR0030;粉　蜜佗僧¶
　　各等分為末每二錢用麻油調服空心下頃刻成¶
　　涎取下¶
䖝&KR0630;之生由飲食不節傷饑過飽喜啖腥膾多食生冷¶
　酷嗜麯蘖愛食肥甘臓腑虚弱濕熱内滛則生䖝積¶
　也¶
三䖝者謂長䖝赤䖝蟯䖝也乃有九種而蟯人多病之¶
<pb:KR3e0076_WYG_004-24a>¶
　寸白䖝從食牛肉飲白酒所成相連一尺則殺人服¶
　藥下之盡出乃佳蟯䖝多小児患之大人亦有令人¶
　口吐清汁痛煩躁乍作乍止其餘各種縂不利於人¶
　胃中若有者宜化䖝丸速除之¶
腹内熱腸胃虚䖝行求食上唇有瘡曰惑䖝食其臓下¶
　唇有瘡曰&KR0546;䖝食其肛得此疾者十無一生也¶
寸白䖝上半月䖝頭向上易治下半月向下難治先以¶
　肉汁或糖蜜引䖝頭向上然後用藥¶
<pb:KR3e0076_WYG_004-24b>¶
集效丸¶
　木香　鶴虱(炒/)梹榔　訶子(麺包煨/去核)蕪荑(炒/)¶
　附子(炮去/臍)乾薑(各七/錢半)大黄(一兩/半)烏梅(十四個/去核)¶
　　右末煉蜜丸麻子大每三四十丸陳皮湯下¶
秘方萬應丸　大人小児腹内有䖝及積氣塊痛¶
　小兒疳病　三稜　莪术(各醋/炒)陳皮(麸/炒)橘紅¶
　史君子肉　麥蘖麯(炒/)神麯(炒/)雷丸　乾漆(炒&KR0196;盡/各五錢)¶
　梹榔(一/兩)蕪荑(二錢/半)鶴虱(畧/炒)胡黄連(炒/)甘草(炙各/三錢)¶
<pb:KR3e0076_WYG_004-25a>¶
　木香　良薑(陳壁/土炒)砂仁(各二/錢)¶
　　右末醋米糊為丸菉豆大每三五十丸空心淡薑¶
　　湯下¶
靈礬散　治小兒䖝咬心痛欲絶¶
　五靈脂末(二/錢)白礬(枯五/錢)¶
　　每服二錢水煎服不拘時䖝出即愈¶
安䖝散　凡䖝不可盡去宜安之¶
　梹榔　胡粉(炒/黄)川楝子(去皮/核)鶴虱(炒各/二兩)枯礬(二錢/半)¶
<pb:KR3e0076_WYG_004-25b>¶
　　右末每服一錢米飲調下¶
川楝丸　上中二焦虚或胃寒䖝動作痛¶
　乾漆(炒&KR0196;盡/二分)雄黄(五/分)巴豆霜(一/錢)¶
　　右末麺糊丸黍米大㸔大小與服取東向石榴根¶
　　煎湯下痛者苦楝根湯或蕪荑湯下¶
蕪荑散　治諸䖝作痛臨發時服¶
　白蕪荑(去/扇)乾漆(炒&KR0196;/盡)¶
　　各等分為末每一錢米飲下¶
<pb:KR3e0076_WYG_004-26a>¶
化䖝丸　治小兒疳䖝五心煩熱¶
　蕪荑　黄連　神麯(炒/)麥蘖(炒各/等分)¶
　　右末麺糊丸黍米大空心米飲下¶
制䖝制勞悦肌膚去勞熱¶
　梹榔(一兩/半)龍膽草(一/兩)乾漆(五/錢)¶
　　為末煉蜜丸梧桐子大每十丸至十五丸滚水下¶
木香三稜散　腹中有䖝靣色痿黄一切積滯¶
　黒丑(半生/半熟)大腹子(炙/)梹榔　雷丸　錫灰(醋/炒)三&KR0994;(煨/)¶
<pb:KR3e0076_WYG_004-26b>¶
　蓬术(煨/)木香　大黄(各一/兩)¶
　　為極細末每三錢空心蜜水調下或砂糖水下湏¶
　　先將焼肉一片口中嚼之休嚥下吐出口中肉汁¶
　　後服藥¶
丹溪治蛔䖝吐清水氣口刺痛取生艾汁隔夜勿食次¶
　早五更以肥香脯方寸匕先喫令䖝聞香随即飲汁¶
　一升必下蛔䖝凡胸喉中覺有䖝上下偏喜聞葱豉¶
　油食之香者兩三日不食開口而卧将豉煎葱油令¶
<pb:KR3e0076_WYG_004-27a>¶
　香放口邉䖝當自出引而去之但随喜所物用之亦¶
　可¶
古有一人忽患一疾凡惡心則吐䖝數條後乃頻作累¶
　治不效每用殺䖝藥則吐䖝愈多招孫尚先生診之¶
　曰六脉皆細非䖝也今雖吐䖝乃臓寒而䖝不安失¶
　居上膈因而吐出復用殺䖝藥䖝為藥所苦不能自¶
　安所以䖝吐愈多也硫黄附子各一兩為末粳米糊¶
　丸每服三十丸飲下之五服後再不吐䖝而痛亦止¶
<pb:KR3e0076_WYG_004-27b>¶
仲景曰凡腹中痛其脉當沉弦今反洪大故有蛔䖝熱¶
　則生䖝故脉洪大¶
　　嘔吐噦門¶
生生子曰機要云有聲有物謂之嘔無聲有物謂之吐¶
　空嘔濁惡而聲長謂之噦要知噦属陽而吐属隂也¶
　無形者肺有形者胃以胃兼氣血言也又云上焦吐¶
　者為氣中焦吐者為食積下焦吐者為寒内經云食¶
　不得入是有火也食入復出是無火也有飽後逢怒¶
<pb:KR3e0076_WYG_004-28a>¶
　或傷力跌撲以致瘀血積於胃脘者有膽虚及風痰¶
　作吐者有胃虚而䖝行求食者有中氣虚弱者有風¶
　寒外&KR0670;者有欝火作痛而吐者有傷酒而嘔吐者有¶
　脚氣發而吐者惟細心體認治之無不愈矣¶
東垣云大便閉者通利之隂虚邪氣逆上窒塞嘔噦不¶
　足之病此地道不通也正當用生地黄當歸桃仁紅¶
　花之類和血潤燥兼用甘草以補其氣㣲加大黄芒¶
　硝以通其閉大便利邪氣去則氣降嘔噦自不見矣¶
<pb:KR3e0076_WYG_004-28b>¶
　復有胷中虚熱榖氣大虚發而為嘔噦者但得五榖¶
　之隂以和之則嘔噦自止五榖皆属隂或食或飲白¶
　湯或喜凉水皆能止嘔噦不必用藥也治嘔吐生薑¶
　半夏橘皮必用之聖藥但只治上焦氣壅表實之病¶
　若胃虚榖氣不行胸中閉塞而嘔者惟宜益胃推揚¶
　榖氣而已勿作表實以辛藥㵼之¶
東垣嘔吐噦分為三陽經云嘔吐噦者皆属於胃胃者¶
　縂司也以其氣血多少為異耳且如嘔者陽明也陽¶
<pb:KR3e0076_WYG_004-29a>¶
　明多血多氣故有聲有物氣血俱病也¶
仲景云嘔多雖有陽明症慎不可下¶
孫真人云嘔家多服生薑乃嘔吐之聖藥也氣逆者必¶
　散之故以生薑為主吐者太陽也太陽多血少氣故¶
　有物無聲乃血病也有食入則吐有食已則吐以陳¶
　皮去白主之噦者少陽也少陽多氣少血故有聲無¶
　物乃氣病也以薑製半夏為主故朱奉議治嘔吐噦¶
　以生薑半夏陳皮之類䆒其三者之源皆因其脾虚¶
<pb:KR3e0076_WYG_004-29b>¶
　弱或因寒氣飲食所傷而致也宜丁香藿香半夏茯¶
　苓陳皮之類若但只内傷宜察其虚實使内消之痰¶
　飲者下之當分何經對症用藥不可亂也¶
　　嘔吐膈氣縂論¶
潔古云吐有三氣積寒也皆從三焦論之上焦在胃口¶
　上通天氣主納而不出中焦在中脘上通天氣下通¶
　地氣主腐熟水榖下焦在臍下下通地氣主出而不¶
　納是故上焦吐者皆從於氣氣者天之陽也其脉浮¶
<pb:KR3e0076_WYG_004-30a>¶
　而洪食已暴吐渇欲飲水大便燥結氣上衝胸而發¶
　痛其治當降氣和中中焦吐者皆從於積有隂有陽¶
　食與氣相假為積為痛其脉浮而弦其症或先痛而¶
　後吐或先吐而後痛治法當以小毒藥去其積梹榔¶
　木香和其氣下焦吐者皆從於地道也其脉大而遅¶
　其症朝食暮吐暮食朝吐小便清利大便閉而不通¶
　治法宜毒藥通其閉温其寒氣大便漸通以中焦藥¶
　和之不令大便閉結而自安也¶
<pb:KR3e0076_WYG_004-30b>¶
　右潔古論三焦吐盖本黄帝所謂氣為上膈食飲入¶
　而還出為下膈食晬時乃反出之其上焦食已暴出¶
　者今世謂之嘔吐也中下二焦朝食暮吐暮食朝吐¶
　者今世謂之膈氣反胃也今分嘔吐膈食為二門¶
仲景云諸嘔吐榖不得下小半夏湯主之¶
　嘔家本渇渇者為欲解今反不渇心下有支飲故也¶
　小半夏湯主之¶
　卒嘔吐心下痞膈間有水眩悸者小半夏加茯苓湯¶
<pb:KR3e0076_WYG_004-31a>¶
　主之胃反嘔吐者大半夏湯主之服前小半夏湯諸¶
　湯不愈者此胃虚當以甘益之立愈¶
　　治氣之劑¶
仲景陳皮湯　乾嘔手足厥者治宜辛散¶
　橘紅(四/兩)生薑(八/兩)¶
　　水七升煎三升温服一升下咽即愈¶
木香散¶
　木香　梹榔¶
<pb:KR3e0076_WYG_004-31b>¶
　　等分為細末以後桔梗湯調下¶
㓗古桔梗湯　上焦氣熱上衝食已暴吐脉浮洪宜先¶
　降氣和中¶
　桔梗　白术(各一/两半)半夏麯(二/兩)　橘紅　枳實(炒/)¶
　茯苓　厚朴(各一/兩)¶
　　每服一兩水煎調木香散二錢隔夜空腹服之三¶
　　服後氣漸下吐漸去然後去木香散加芍藥黄茋¶
　　一兩半同煎服之病愈則止如大腑燥結食不盡¶
<pb:KR3e0076_WYG_004-32a>¶
　　下以大承氣湯去朴硝㣲下之少利為度冄服前¶
　　藥補之如大便復結又依前㣲下之¶
㯽榔橘紅散　治嘔吐¶
　白梹榔(一/枚)橘紅(二錢/半)¶
　　水煎服¶
　　治寒之劑¶
加减二陳湯　痰火為患嘔噦頭眩心悸中脘不快發¶
　寒熱或食生冷脾胃不和並治¶
<pb:KR3e0076_WYG_004-32b>¶
　丁香(一/兩)半夏　陳皮(各五/兩)茯苓(二/兩)甘草(一兩/半)¶
　　每服四五錢薑三片烏梅一枚水煎熱服¶
　　治痰痞加草豆蔲(一兩/半)¶
藿香安胃散　脾胃虚弱不飲食嘔吐不時¶
　藿香(一錢/半)丁香　人参(各二/錢)橘紅(五/錢)¶
　　每服二錢薑三片水煎服¶
東垣丁香吴茱茰湯　治嘔吐噦胃寒所致¶
　丁香　甘草　茯苓　柴胡　半夏　乾薑(各五/分)¶
<pb:KR3e0076_WYG_004-33a>¶
　吴茱茰　草豆仁　蒼术　黄芩　人参(各一/錢)¶
　升麻(七/分)當歸(一錢/半)¶
　　每服五錢薑三片水煎食前熱服忌生冷¶
藿香平胃散　治嘔吐不止¶
　藿香　厚朴(各一/兩)半夏　甘草(炙各/二兩)蒼术(三/兩)¶
　陳皮(去白/二兩)¶
　　每服五錢薑三片&KR0037;三枚水煎温服¶
羅太無紅豆丸　諸嘔吐逆膈氣反胃亦治寒濕¶
<pb:KR3e0076_WYG_004-33b>¶
　丁香　胡椒　砂仁　紅豆(各二/十粒)¶
　　右末薑汁糊為丸皂角子大每一丸以大&KR0037;一枚¶
　　去核填藥麺裹焼麺熟去麺細嚼白湯下食前進¶
　　三服效¶
丁香附子散　膈氣吐食及下焦寒而奔豚上冲¶
　黒附子(炮去/皮臍)丁香(各五/錢)梹榔(一大/枚)硫黄(去/石)胡椒(各二/錢)¶
　　右先将四味為末次入硫黄冄研勻每服二錢用¶
　　蝙蝠一箇去翅足腸肚填藥在内用濕紙五七重¶
<pb:KR3e0076_WYG_004-34a>¶
　　裹定置慢火内焼熟取出細嚼用温酒送下一日¶
　　三服米飲送下亦可¶
仲景吴茱茰湯　治嘔而胸滿者¶
　吴茱茰(湯泡一/兩半)人参(三/分)生薑(一兩/半)大&KR0037;(三/枚)¶
　　水煎¶
　　治火之劑¶
蘆根湯　熱而嘔吐不止及治惡阻¶
　蘆根取土中新白者半斤水二碗煎一碗熱服¶
<pb:KR3e0076_WYG_004-34b>¶
竹茹湯　治胃熱而嘔¶
　乾葛　半夏(薑汁煮/各三錢)甘草(二/錢)¶
　　每服五錢薑(三/片)竹茹(錢/半)&KR0037;(一/枚)水煎温服¶
昔有人病傷寒得汗後數日忽嘔吐藥食俱不得下醫¶
　皆進丁香藿香&KR0632;石等藥下咽即吐後以此竹茹湯¶
　與之即愈¶
枇杷散　治嘔吐利膈氣止嘔啘又治卒嘔吐不食单¶
　煮枇杷葉汁飲之此物味苦平下氣¶
<pb:KR3e0076_WYG_004-35a>¶
　枇杷葉(去/毛)人参　半夏(各一/錢)茯苓(五/錢)茅根(二/兩)¶
　　薑七片水煎磨梹榔末五分和勻服之¶
丹溪治膈上有熱胃中有痰二陳湯加炒梔子黄連生¶
　薑主之嘔而發熱者小柴胡湯主之温膽湯治嘔吐¶
　不下飲食極妙¶
仲景青鎮丸　治寒熱往来脉弦嘔吐頭痛即小柴胡¶
　湯加青黛以薑汁打糊為丸白湯下¶
劉河間治暴吐上焦氣熱所冲經曰諸嘔吐酸暴注下¶
<pb:KR3e0076_WYG_004-35b>¶
　廹皆属於火脉浮而洪者荆黄湯主之¶
　荆芥(一/兩)人参(五/錢)甘草(二錢/半)大黄(二/錢)¶
　　右水煎調梹榔散二錢空心服¶
㯽榔散¶
　梹榔(二/錢)木香(一錢/半)輕粉(少/許)¶
　　右為細末同前煎藥下如欲作丸子用蒸餅糊為¶
　　丸小豆大每二十丸食後服¶
　　治瘀血之劑¶
<pb:KR3e0076_WYG_004-36a>¶
香靈丸(又名六/丁丸)治嘔吐如神及産後嘔不止者¶
　丁香　辰砂(六/錢)五靈脂(一/兩)¶
　　又香脂先研末後入砂再研勻用狗膽汁或猪膽¶
　　汁為丸鷄頭子大每服一丸生薑陳皮湯磨下¶
治瘀血獨以五&KR0149;脂狗膽汁為丸鷄頭子大每服一丸¶
　生薑湯磨下及生薑酒送下極熱服¶
草&KR0149;丹¶
　五&KR0149;脂(薑汁/煮透)甘草(焼酒/煮透)¶
<pb:KR3e0076_WYG_004-36b>¶
　　焙乾為末每服五分置掌中用舌䑛下此方治膈¶
　　氣反胃嘔吐梅核氣及胃脘疼痛効¶
　　治虚之劑¶
丹溪云乆病嘔者胃虚不納榖也¶
　生薑　人参　黄茋　白术　香附(之類/治之)¶
李浲治反胃嘔吐無常粥飯入口即吐困倦無力垂死¶
　者以人参三兩作一服水煮帶熱頓服愈¶
理中湯　治脾胃虚寒嘔吐不食¶
<pb:KR3e0076_WYG_004-37a>¶
調中湯　治脾胃虚弱嘔吐¶
治中湯　治霍亂吐㵼　(即理中湯加橘紅/青皮各一兩是也)¶
六君子加砂仁治脾胃虚弱惡心欲吐及吐食或不思食¶
　　治積氣之劑¶
遇仙丹　木香梹榔丸　枳實導滯丸　七聖丸皆可¶
　選用¶
　　治風痰之劑¶
金花丸　吐食而脉弦肝乘脾也由脾胃之虚宜治風¶
<pb:KR3e0076_WYG_004-37b>¶
　安胃¶
　半夏(湯泡/一兩)梹榔(二/錢)䧺黄(一錢/半)¶
　　右末薑汁浸&KR1339;餅糊為丸桐子大小兒另丸薑湯¶
　　下從少至多漸次服之以吐止為度風痰覊絆於¶
　　脾故飲食不下也¶
　　治水飲之劑¶
小半夏湯　治嘔吐榖不得下者¶
　半夏(一/斤)生薑(半/斤)¶
<pb:KR3e0076_WYG_004-38a>¶
　　水七升煮取一升半分温冄服¶
小半夏加茯苓湯　治卒嘔吐心下痞膈間有水眩悸¶
　者即前方加茯苓四兩¶
大半夏湯　治胃反嘔吐服前小半夏湯諸藥不愈者¶
　此胃虚宜以甘益之服此立愈¶
　半夏(二/斤)人参(三/兩)白蜜(一/斤)¶
　　右水一斗三升和蜜揚之二百四十遍煮藥取三¶
　　升從服一升餘分冄服¶
<pb:KR3e0076_WYG_004-38b>¶
猪苓湯　治嘔吐而病在膈上後思水解急與之思水¶
　者此方主之¶
　猪苓　茯苓　白术¶
　　各等分為末飲調方寸七日三¶
　　胃風¶
胃風之症治嘔愈嘔者是也用川烏一兩洗净去皮臍¶
　不去尖以漿水一碗煮乾每枚切作二片復用漿水¶
　一碗煮盡更切作四片每細嚼一片以少温水下少¶
<pb:KR3e0076_WYG_004-39a>¶
　頃嘔遂止此皆好食甘甜之物膏粱之味積久成熱¶
　因而生風非一朝一夕之故也¶
雜方碧霞丸　治吐逆立效¶
　黄丹四兩篩過用好米醋半斤用藥入銚内煎乾却¶
　用炭火三斤就銚内煅透紅冷取出研細末用粟米¶
　飯搗為丸梧子大煎酵湯下七丸效¶
木𤓰湯　主嘔啘風氣又吐而轉筋者煮木𤓰汁飲之¶
　甚良此酸収之劑欲吐不吐者是也¶
<pb:KR3e0076_WYG_004-39b>¶
　　惡心¶
丹溪云惡心有熱有痰皆用生薑随症用藥¶
仲景生薑半夏湯　治胸中似喘不喘似嘔不嘔似噦¶
　不噦徹心中憒憒然無奈者¶
　半夏(半/斤)生薑(一斤/取汁)¶
　　右二味以水三升煮半夏取二升内生薑汁同煮¶
　　二升半少冷分四服日三夜一如病止住後藥¶
　　此濕痰症也¶
<pb:KR3e0076_WYG_004-40a>¶
東垣茯苓半夏湯　胃風虚弱身重有痰惡心欲吐是¶
　邪氣覊絆於脾胃之間當先實其脾胃¶
　炒麯(三/錢)大麥芽(炒黄/五錢)陳皮　天麻(各二/錢)白术¶
　茯苓　半夏(各一/兩)¶
　　每五錢薑五片煎熱服¶
柴胡半夏湯　治舊有風症不敢見風眼澁眼黒胸中¶
　有痰惡心兀兀欲吐但遇風覺皮肉𦂳手足難舉動¶
　重如石若在暖室少出㣲汗其症随減冄遇風病復¶
<pb:KR3e0076_WYG_004-40b>¶
　如是　方見痰門¶
　　嘔苦水¶
丹溪治一婦人清早嘔苦水脉濇而㣲起轉如常此胃¶
　弱而上脘有濕¶
　黄芩(七/錢)&KR0632;石　蒼术(炒/)陳皮　山查　半夏(各一/兩)¶
　桔梗(五/錢)飛礬(二/兩)¶
　　薑水煎服¶
二陳湯加山梔子一倍黄連减半香附撫芎白豆仁煎¶
<pb:KR3e0076_WYG_004-41a>¶
　服或臨服時磨梹榔末少許治欝火惡心¶
　　嘔沫(反胃症沬大吐者多/死予目擊十數人矣)¶
仲景治乾嘔吐逆吐涎沬半夏乾薑散主之¶
　半夏　乾薑(各等/分)¶
　　二味為末取方寸也漿水一升煎七合頓服之¶
　　嘔膿(予一族嫂中年患此半載咳𠻳嘔膿血/後竟無事此亦肺&KR1012;症也膿盡即愈)¶
仲景云嘔家有癰膿不可治嘔膿盡自愈¶
　　嘔長䖝¶
<pb:KR3e0076_WYG_004-41b>¶
丹溪治吐䖝用黒錫灰㯽榔末米飲調下¶
仲景治蚘厥當吐蚘今病静而復時煩此為臓寒蚘上¶
　入膈故煩須臾復止得食而嘔又煩者聞食臭出其¶
　人當自吐蚘¶
蚘厥者　烏梅丸主之又主痢　方在厥證門¶
　　傷酒嘔吐¶
東垣葛花觧酲湯　方見傷飲門¶
益元散薑汁為丸治酒熱嘔惡殊騐¶
<pb:KR3e0076_WYG_004-42a>¶
乾薑丸　治酒癖成飲吐酸水¶
　乾薑　葛根　枳殻　橘紅　前胡(各五/錢)半夏麯¶
　白术(各一/兩)吴茱萸　甘草(各二/錢半)¶
　　右末煉蜜丸桐子大每三十丸米飲下¶
　　嘔吐清水¶
許學士神术丸　治嘔吐清水如神¶
　蒼术一斤去皮切片為末用白芝蔴半兩水二盞研¶
　　濾取汁大&KR0037;十五枚煮爛去皮核以芝蔴汁研勻¶
<pb:KR3e0076_WYG_004-42b>¶
　　成稀膏搜和入臼搗熟丸如桐子大每空心温湯¶
　　下五十丸加至百丸忌桃李雀鴿初服時膈上㣲¶
　　燥且以茅术製覺燥甚再進山梔子散一服久之¶
　　不覺燥也¶
山梔散　山梔一味乾之為末沸湯㸃服¶
仲景茯苓㪚　治心胸中有停痰宿水自吐出水後心¶
　胸間虚氣滿不能食消痰氣能飲食¶
　人参　白术　茯苓(各三/兩)枳實(二/兩)陳皮(五/錢)生薑(三/兩)¶
<pb:KR3e0076_WYG_004-43a>¶
　(三/兩)右水煎温服如人行八九里許又進之一日三服¶
丹溪治兩手脈弦飲後嘔清水¶
　神麯　蒼术　香附(各五/錢)益元散(一/兩)半夏(七錢/半)¶
　　右末薑汁浸&KR1339;餅為丸¶
丹溪治一人年四十因灸艾火太多病腸内下血糞肚¶
　痛今痛自止善嘔清水食不下宜清胃口之熱　黄¶
　芩　甘草　茯苓(各五/錢)陳皮　地黄(各一/錢)白术　連¶
　翹(各一/錢半)　薑三片水煎服¶
<pb:KR3e0076_WYG_004-43b>¶
仲景治渇欲飲水水入則吐名曰水逆五苓散主¶
　之¶
千金方治痰飲吐水無時節者其原因冷飲過度遂令¶
　脾胃氣羸不能消於飲食飲食入胃則皆變成冷水¶
　反吐不停皆用赤石脂散主之¶
　赤石脂一斤研細末毎服方寸匕酒飲調下時稍加¶
　　至三匕服盡一斤終身不吐痰水又不下痢補五¶
　　臟令人肥健有人痰飲服藥不愈用此方愈經云¶
<pb:KR3e0076_WYG_004-44a>¶
　　諸病水液澄徹清冷皆属於寒是也¶
白荳蔲散　治胃口寒作吐及作痛者¶
　白荳仁三錢為末酒送下效¶
　　噎膈¶
内經隂陽别論篇曰三陽結謂之膈結謂熱結也三陽¶
　者小腸膀胱也小腸熱結則血脉燥膀胱熱結則津¶
　液涸故隔塞而不便焉其始也或由飲食不節痰飲¶
　停滯或因七情&KR0136;用脾胃内虚而作或者不察悉指¶
<pb:KR3e0076_WYG_004-44b>¶
　為寒例用香熱之藥治之反動七情之火脾胃之隂¶
　反有所耗是以病日益深今治此疾或見咽嗌閉塞¶
　胸膈痞悶似属氣滯然有服耗氣藥&KR0136;多中氣不運¶
　而致者當補氣而自運有大便燥結如羊屎者似属¶
　血熱然有服通利藥&KR0136;多致血耗竭而愈結者補血¶
　潤血而自行有因火逆冲上食不得入其脉洪大有¶
　力而數者有痰飲阻滯而脉結濇者當清痰泄熱其¶
　火自降又有脾胃陽火衰弱其脉沉細而㣲者當以¶
<pb:KR3e0076_WYG_004-45a>¶
　辛香之藥温其氣仍以益隂飬胃為之輔可也大概¶
　又有寒熱之辨若食已即吐者火也食久始吐者寒¶
　也王註曰食不得入是有火也食入復出是無火也¶
　(按内經王註曰少陽一陽也陽明二陽也太陽三陽/也一陽膽與三焦二陽大腸與胃三陽小腸膀胱張)¶
　(子和乃曰三陽者大小腸膀胱也/并大腸而言不知從何所據耶)¶
傷寒論云食入反吐榖不得前者腎水乾也王氷曰病¶
　嘔而吐食久反出是無水也此與内經病能篇註異¶
氣厥論云膈中陽氣與寒相搏故隔食而陽氣不通此¶
<pb:KR3e0076_WYG_004-45b>¶
　論亦云陽與寒相搏未嘗専主於寒也¶
丹溪曰大率属血虚氣虚有痰血虚者脉必數而無力¶
　氣虚者脉必緩而無力有痰者脉必沉或伏而大又¶
　有氣滯結者寸闗沉而濇又有擊跌内積瘀血忽然¶
　嘔吐食不能納者其脉必芤¶
張鷄峰曰噎當是神思間病惟内觀自飬庶或可安又¶
　曰噎生於血乾血隂也隂主静内外両静則臓腑之¶
　火不起而金水二臓有飬隂血自生腸胃津液𫝊化¶
<pb:KR3e0076_WYG_004-46a>¶
　合宜何噎之有¶
古方用人參以補脾御米以解毒竹瀝以清痰乾薑以¶
　養血粟米以實胃蜜以潤燥薑以去噦有氣結者用¶
　開導之劑有隂火上炎者作隂虚治有積血者當消¶
　息去之¶
　糞如羊屎者不治五十以上者不治口中多出白沫¶
　者不治¶
治法大槩用童便韭汁薑汁竹瀝牛羊乳氣虚入四君¶
<pb:KR3e0076_WYG_004-46b>¶
　子湯血虚入四物湯切不可驟用辛燥之藥宜薄滋¶
　味宜用乾蒸餅等物少用湯粥¶
六節藏象云人迎四倍以上為格陽盖陽上之極故格¶
　拒而食不得入¶
金匱云病人脈數數為熱當消榖引飲而反吐者以發¶
　其汗令陽微膈氣虚脈乃數數為客熱不能消穀胃¶
　中虚冷故也脈弦者虚也胃氣無餘朝食暮吐變為¶
　胃反寒在于上醫反下之今脈反弦故名曰虚¶
<pb:KR3e0076_WYG_004-47a>¶
趺陽脈浮而濇浮則為虚濇為傷脾脾傷則不磨朝食¶
　暮吐暮食朝吐宿榖不化名曰胃反脈緊而濇其病¶
　難治¶
氣虚胃反右手脈無力者¶
　四君子湯加蘆根　以伏龍肝浸長流水澄清煎之¶
　　臨服入童便韭汁牛羊乳入黒驢尿和服以防其¶
　　生蟲¶
參苓白术散　錢氏白术散皆治中氣虚弱胃反¶
<pb:KR3e0076_WYG_004-47b>¶
血虚胃反左手脈無力者以四物湯加童便或再加桃¶
　仁紅花　有酒積加甘蔗汁¶
二陳湯合平胃散　治有痰而胃反者¶
人參利膈丸　治胸中不利痰𠻳喘滿而膈¶
　木香　檳榔(各七/錢半)人參　川歸　藿香　甘草　枳¶
　實(各一/兩)大黄(酒/浸)厚朴(各二/兩)¶
　　右末滴水丸梧子大温水送下¶
千葉白木槿花隂乾為末陳皮湯調下(三五口不/轉再服)¶
<pb:KR3e0076_WYG_004-48a>¶
竒方¶
　未出毛啄木鳥　蝙蝠　小鮎鴨魚¶
　　三味入新瓦内鹽泥固濟煅存性為末外用狗寳¶
　　為末和勻每服五七分漸至一錢薑湯下¶
义方　陳蜆殻焼灰米飲下¶
老牛涎如棗核大水中飲之終身不復噎¶
又方　蘆根　茅根(各二/兩)水(四/鍾)煮二鍾頓服之良¶
薑附散　膈氣不通胸膈間結塊大如拳堅如石嘔吐¶
<pb:KR3e0076_WYG_004-48b>¶
　惡心飲食不下¶
　香附子(一/斤)生薑(三/斤)¶
　　搗取薑汁浸香附一宿晒乾再浸再晒以薑汁盡¶
　　為度為末每二錢米飲下¶
病機紫沈丸　治中焦吐食由食積與寒氣相格故吐¶
　而痛¶
　半夏麯　代赭石　砂仁(各三/錢)杏仁　沈香　木香¶
　白术(各一/錢)烏梅仁　丁香　檳榔(各二/錢)陳皮(五/錢)巴豆¶
<pb:KR3e0076_WYG_004-49a>¶
　霜(另/研)肉果(各五/分)¶
　　右末醋糊丸黍米大每五十丸柿霜湯下愈¶
東垣厚朴丸　主反胃吐逆飲食噎塞氣上冲腹中諸¶
　疾藥味即與萬病紫苑丸同¶
　厚朴　蜀椒(去目/微炒)川烏(泡去皮各/一兩半)紫苑　吳茱萸¶
　柴胡　菖蒲　桔梗　茯苓　官桂　皂角　乾薑¶
　(泡/)人參(各二/兩)黄連(二兩/半)巴豆霜(五/錢)¶
　　右蜜為丸桐子大每服三丸漸加至五七丸以利¶
<pb:KR3e0076_WYG_004-49b>¶
　　為度薑湯下食後而卧此丸治效與局方温白丸¶
　　同及治處暑已後秋冬下痢大效¶
　加減法　春夏加黄連(二/兩)秋冬再加厚朴(二/兩)如治風¶
　　於春秋所加黄連厚朴外更加菖蒲茯苓各一兩¶
　　半　如治風痛不愈者依春秋加藥外更加人參¶
　　菖蒲茯苓各一兩半　如心之積加菖蒲茯苓為¶
　　輔　如肝之積加柴胡蜀椒　如肺積加黄連人¶
　　參　如脾積加茱萸乾薑　秋冬乆瀉不止加黄¶
<pb:KR3e0076_WYG_004-50a>¶
　　連茯苓¶
　脾胃氣弱食不消化嘔逆反胃湯飲不下用粟米半¶
　　升為粉水丸梧子大煮令熟㸃少塩空心和汁吞¶
　　下¶
本事云馿尿極治反胃外䑓載昔㓜年經患此疾每食¶
　餅及羮粥湏臾吐出貞觀中許奉御兄弟及柴蔣等¶
　時稱名醫奉勅令治醫竭其術竟不能療漸至羸&KR0629;¶
　死在旦夕忽有士云馿尿極騐旦服二合後食唯吐¶
<pb:KR3e0076_WYG_004-50b>¶
　一半晡時又服二合人定時食粥吐則便定後奏知¶
　大内中五六人患反胃同服一時俱瘥此藥稍有毒¶
　服時不可過多盛取熱服二合病深者日服之良驗¶
　(本草云馿尿治癥瘕反胃又/云性冷味甘服之不生䖝)¶
濟世方　馿尿調平胃散亦效¶
新瓦散　治反胃用多年瓦一片焼紅入馿尿内淬二¶
　十一次研末倉米飯焦為末二分飯末一分瓦末蠟¶
　精和飯丸以馿尿和平胃散服之¶
<pb:KR3e0076_WYG_004-51a>¶
丹溪畨胃方¶
　黄連(薑汁炒/三錢)山查肉(一/錢)保和末(六/錢)¶
　　右粥丸桐子大以人參湯入竹瀝再煎沸熱下六¶
　　十丸¶
本事大黄湯　治冷涎畨胃其症欲發時先流冷涎次¶
　則吐食此乃勞症治不早死在旦夕用大黄一兩生¶
　薑自然汁半茶盞炙大黄令燥又淬入薑汁内如此¶
　淬汁盡切焙為末每服二錢陳米一撮葱白二莖水¶
<pb:KR3e0076_WYG_004-51b>¶
　一大盞煎七分先食葱白次服藥不十日即除根¶
羅太無云　𤣥明粉(硝提八九次入瓦礶煅/成汁不拘再加頂火煅)其煅過净¶
　硝一斤入甘草末一兩和勻名曰𤣥明粉每用一二¶
　錢桃花湯或葱白湯調下治膈上氣壅滯五藏秘結¶
　邪熱　忌魚及藕¶
丹溪治畨胃積飲通用益元散生薑自然汁澄清白脚¶
　丸小丸子時時服　治畨胃用吳茱萸貝母瓜蔞根¶
　牛膝草¶
<pb:KR3e0076_WYG_004-52a>¶
本事治積聚停飲痰水生䖝乆成反胃及變為胃癰其¶
　説在&KR0149;樞及巢氏病源芫花丸¶
　芫花(醋炙/一兩)牛膝　狼牙根　桔梗(炒/)藜蘆(炒/)¶
　梹榔(各五/錢)巴豆(大粒/炒黒)¶
　　右末醋糊丸如赤豆大每服二三丸加至五七丸¶
　　食前薑湯下¶
　　此方常服化痰消堅殺䖝予患飲癖三十年暮年¶
　　常是多雜痰飲来潮遅即吐有時飲半杯酒即止¶
<pb:KR3e0076_WYG_004-52b>¶
　　盖合此症也因讀巢氏病源論酒癥云飲酒多而¶
　　食榖少積久漸瘦其病常欲思酒不得酒則吐多¶
　　睡不復能食是胃中有䖝使然名為酒瘕此方治¶
　　之要之湏痛禁酒則易治不禁無益也¶
羅太無桂香散　治膈氣反胃諸藥難瘥朝食暮吐甚¶
　者食已輙出其效神速此重劑也¶
　水銀　黒錫(各三/錢)硫黄(五/錢)¶
　　右三味銚内用桞木槌&KR0392;研㣲火上細研為灰取¶
<pb:KR3e0076_WYG_004-53a>¶
　　出後用丁香末二錢桂末二錢生薑末三錢都一¶
　　處研令勻每服三錢米飲調下一服效甚者冄服¶
　　神效¶
又云男婦小兒逺近畨胃吐食或有汚血停蓄胸膈者¶
　方用五&KR0149;脂一味為末以黄狗膽汁為丸龍眼大每¶
　服一丸好酒半盞温服不止冄服即效¶
丹溪治東陽王仲延咽膈間常覺有物悶悶每食物必¶
　屈曲自膈而下且梗濇作㣲痛食亦减他無所苦予¶
<pb:KR3e0076_WYG_004-53b>¶
　脉之右甚濇而闗甚沉左却和予曰汚血在胃脘之¶
　口氣因而欝為痰此必食物所致眀以告我彼不自¶
　覺予又曰汝去冬好食何物為多曰我每日早必单¶
　飲㸃刴酒兩三杯逼寒氣為製一方用生韮汁半盞¶
　令細呷之一日三服盡韮二斤而安¶
濟世方　治噎食¶
　雞腹内榖袋不拘多少不可失包内物一粒用泥固¶
　濟火煆存性用薑汁炒香附末半兩配榖袋一箇為¶
<pb:KR3e0076_WYG_004-54a>¶
　末神麯糊為丸薑湯送下¶
治氣噎不下飲¶
　枇杷葉(去毛/蜜炙)青皮　陳皮(去/白)¶
　　右等分每服三錢生薑五片水煎服¶
金匱玉函　五噎心膈氣滯煩悶吐逆不食¶
　蘆根五兩剉水三大盞煮二盞温服¶
永徽中有僧惟則病噎不能食嘱諸弟子曰吾死後便¶
　可開吾胷㗋視有何物自經而辛弟子果開㗋胸中¶
<pb:KR3e0076_WYG_004-54b>¶
　得一物形似魚而有兩頭遍體皆肉鱗弟子置碗中¶
　跳躍不止戯以諸味皆随化盡時夏中盛藍作澱適¶
　有一僧以澱置碗中此䖝遂遶碗而走須臾化為水¶
　此乃䖝瘕非噎比因此後人多以藍治噎悮矣¶
秘方潤腸膏　治膈噎大便燥結飲食良久復出及朝¶
　食暮吐暮食朝吐其功甚㨗¶
　新取葳&KR0149;仙(四兩/搗汁)生薑(四兩/取汁)真麻油(二/兩)白沙蜜(四兩/&KR0392;沸)¶
　　右四味同入銀石器内慢火&KR0392;成膏時時以匙挑¶
<pb:KR3e0076_WYG_004-55a>¶
　　食之良騐¶
雄黄二豆丸　治畨胃噎食神騐¶
　大烏梅(三十枚水/洗净取肉)硇砂　雄黄(各二/錢)乳香(一/錢)¶
　真百草霜　黒豆　菉豆(各四十/九粒)¶
　　右五味為細末烏梅肉搗丸弹子大每服一丸噙¶
　　化待一炷香時藥力方行烙白麵餅一枚清熱湯¶
　　泡開吃之無碍為妙設仍有㣲碍一二日後再噙¶
　　一丸三五丸除根¶
<pb:KR3e0076_WYG_004-55b>¶
紫蘇子飲　欬逆上氣噎膈因怒氣呌喊未定便挾氣¶
　進飲食或飲食甫畢便用性恚怒以致食與氣相逆¶
　氣不得下或咳𠻳不透心氣逆惡心¶
　蘇子(炒/)訶子(煨去/核)蘿葡子(㣲/炒)杏仁(去皮尖/麸炒)¶
　人參　木香(各一/錢半)青皮　甘草(炙各/三錢)¶
　　右分二服生薑三片水煎服¶
太倉丸　脾胃虚弱不思飲食畨胃不食亦宜服之¶
　砂仁　白豆仁(各二/兩)陳倉米(一升用朝東向陽/壁土炒去土不用)¶
<pb:KR3e0076_WYG_004-56a>¶
　　右末生薑自然汁丸桐子大每服百丸淡生薑湯¶
　　下¶
體仁彚編曰硫汞結成砂子吐送立痊方用嚴氏青金¶
　丹治一切吐逆¶
　水銀(八/錢)生硫黄(一/錢)¶
　　為末入銚内慢火化開以柳木棍攪炒或有煙熖¶
　　以醋沃之結成砂子再研為末用粽尖杵和丸菉¶
　　豆大每服三十丸生薑陳皮煎湯送下¶
<pb:KR3e0076_WYG_004-56b>¶
青囊治反胃乆藥不效及小兒吐不止者硫黄五錢為¶
　末入水銀二錢半同研無星為度每服二錢先取生¶
　薑汁酒一盞煎熟調藥空心服調時逐漸著酒緩調¶
　令勻服訖以被盖出汗安¶
又曰人參治畨胃之良　用人參二兩拍破每服一兩¶
　水一鍾半煎四分熱服兼以人參汁煮粥吃愈有人¶
　患畨胃諸方不瘥只服人參而愈若卒嘔吐逆凡粥¶
　飲入口即吐困弱為丸服良¶
<pb:KR3e0076_WYG_004-57a>¶
　劉宗厚曰按古治畨胃諸方悉是香燥大熱之藥皆¶
　不足為法今姑採一二方以偹用耳至於丹溪所言¶
　補血益隂潤燥和胃調中等藥雖無其方自宜随証¶
　設施觀其立論則思過半矣¶
治噎禁方¶
　皂角黄(三分每春夏兩后/樹上生如菌様)蘆根(浮露水上/者三錢)橘紅(七/分)¶
　烏藥(一/錢)桔梗(二/錢)枳實(八/分)¶
　　水二鍾煎一鍾先服一酒杯漸漸加之渣冄煎¶
<pb:KR3e0076_WYG_004-57b>¶
生生子曰噎膈之病氣欝居多然亦有隂血不足者少¶
　壮之人日以酒色是躭胃中之火沸騰則上焦肺金¶
　先受邪矣金主降令者也火凌於肺津液成濁况又¶
　下竭腎水将何攝伏其火以下行耶經曰大便者腎¶
　之所主隂血既虧則大便燥結結則下焦閉而氣反¶
　上冲經曰幽門不通上冲吸門又曰肺出氣腎納氣¶
　虚則失司乃職是有陽而無隂有升而無降也故守¶
　真子和丹溪皆以火熱而言戒用剛燥其意深矣然¶
<pb:KR3e0076_WYG_004-58a>¶
　用藥必假滋隂潤燥為主隂血生則大便潤潤則下¶
　焦開開則氣降腎司聀而病尋愈矣噫用藥之法固¶
　為詳悉然人不能鐵石其心痛斷酒色則雖日飲瓊漿¶
　亦莫能以致其生也予特附於篇末俾病者自加珍¶
　重孰非愈病之藥石耶¶
　　腰痛門¶
腰痛有腎虚有濕熱有痰有氣滯有趺撲瘀血¶
脉大而無力為虚弦而隂虚濇為死血沉&KR0632;為痰沉細¶
<pb:KR3e0076_WYG_004-58b>¶
　為氣濡弱為濕𦂳數為風¶
東垣曰大抵寒濕多而風熱少然有房室勞傷腎虚腰¶
　痛者是陽氣虚弱不能運動故也經曰腰者腎之腑¶
　轉揺不能腎将敗矣宜腎氣丸茴香丸之類以補陽¶
　之不足也膏梁之人乆服湯藥醉以入房損其真氣¶
　則腎氣熱而腰脊痛不能舉乆則髄减骨枯發為骨¶
　痿宜六味地黄丸滋腎丸鳳髄丹之類以補隂之不¶
　足也¶
<pb:KR3e0076_WYG_004-59a>¶
丹溪曰乆痛必用官桂以開之方止腹脇痛亦然¶
煨腎丸　肝腎脾損穀不化治宜益精緩中消穀腰不¶
　起者神效¶
　川萆薢　杜仲(薑汁/炒)牛膝　破故紙　蘆巴　兔絲¶
　子　肉蓯蓉　沙苑蒺藜(各一/兩)桂心(半/兩)¶
　　右酒煮猪腰子為丸桐子大每服五七十丸空心¶
　　鹽酒送下¶
金剛丸　腎損骨痿不能起床¶
<pb:KR3e0076_WYG_004-59b>¶
　川萆薢　杜仲(炒/)¶
　　照前法丸服¶
麋茸丸　腎虚腰痛不能轉側¶
　麋茸(一兩鹿茸/亦可用)兔絲子(一/兩)舶上硫黄(五/錢)¶
　　右末以羊腎二對酒煮爛去膜研如泥和丸梧子¶
　　大隂乾如羊腎不敷入酒糊佐之每服三五十丸¶
　　温酒或鹽湯下¶
鹿角散　新角刮去黑皮取白者炒黄為末酒服一錢¶
<pb:KR3e0076_WYG_004-60a>¶
　日進三服禁生魚餘不禁陳者不用角中心黄亦不¶
　用此方治腰痛神效(東垣曰鹿角/能去惡血)¶
羊腎散　羊腎為末酒服一錢日進三服本草云羊腎¶
　補腎氣益精髄¶
腎氣丸　茴香丸　青娥丸　已上皆補陽之不足也¶
八味丸　治虚勞小腹拘急小便不利此則隂陽兼補¶
　也¶
六味地黄丸　虎潛丸　滋腎丸　大補丸　已上皆¶
<pb:KR3e0076_WYG_004-60b>¶
　補隂之不足也¶
治隂虚脈大者¶
　杜仲　龜板　黄蘖　知母　枸杞子　五味子¶
　　等分為末以猪脊髄為丸每服五七十丸空心鹽¶
　　酒送下¶
補腎丸　治腎虚腰痛效¶
　烏藥葉(本草云烏藥嫩/葉補中益氣)側柏葉¶
　　右酒蒸晒乾為末粥丸梧子大照前服¶
<pb:KR3e0076_WYG_004-61a>¶
腰腿濕痛方¶
　龜板(酒炙/五錢)黄蘖(酒炙/四錢)青皮(三/錢)甘草(生一/錢半)¶
　　右末研薑一大片次入藥末一錢研細以蒼耳汁¶
　　煎令沸服¶
治隂虚性急腰痛者¶
　龜板　黄蘖　知母　側柏¶
　　右為末地黄膏為丸¶
治濕熱腰腿疼痛¶
<pb:KR3e0076_WYG_004-61b>¶
　龜板(酒炙/二兩)黄蘖(酒/炒)蒼耳子(各一/兩)側柏(半/兩)葳靈仙(酒浸/二兩)¶
　　右以牛膝膏為丸以黑豆汁兼四物湯加陳皮生¶
　　甘草生薑一片煎吞下¶
又方　治腰腿疼痛¶
　龜板(一兩/半)黄蘖　白芍藥(各酒炒/一兩)陳皮　知母¶
　葳靈仙　蒼术　蒼耳子(各半/兩)¶
　　為末蜜丸服¶
治濕熱腰痛大便瀉¶
<pb:KR3e0076_WYG_004-62a>¶
　龜板(酒炙/一兩)楮皮(炒/)蒼术　&KR0632;石(各半/兩)芍藥(酒/浸)¶
　香附(各四/錢)¶
　　為末粥丸如内傷白术山查湯下¶
東垣蒼术湯　治濕熱腰腿疼痛¶
　蒼术(三錢去/濕止痛)柴胡(二錢行/經絡)防風　黄蘖(各一/錢)¶
　　水煎空心服¶
陳無擇牛膝酒　治傷風毒攻刺腰痛不可忍¶
　牛膝　川芎　羌活　地骨皮　甘草　薏苡仁(各/二)¶
<pb:KR3e0076_WYG_004-62b>¶
　(兩/)海桐皮(二/兩)生地黄(十/兩)¶
　　俱以絹袋盛入好酒二斗浸二七日夏三五日每¶
　　服一杯一日三四服常令酒氣不絶為佳一法入¶
　　杜仲一兩¶
治痰痛以二陳湯加天南星川蘖蒼术葳靈仙之類¶
丹溪治老人因跌撲腰痛¶
　蘇木(一/錢)歸身頭　陳皮(各一/錢)人參　黄芪　木香¶
　木通(各五/分)桃仁(九/枚)¶
<pb:KR3e0076_WYG_004-63a>¶
　　煎湯送下自然銅末子五分¶
脈濇者有淤血也用熟大黄湯治墜墮閃剉腰痛不能¶
　屈伸¶
　大黄(剉如/指大)生薑(切片各/半兩)¶
　　二味炒令焦黄以水一鍾浸一宿五更去渣服天¶
　　明取下如雞肝者即惡血也¶
治食積腰腿痛¶
　龜板(酒/炙)側柏葉(酒/炒)香附(五/錢)白芥子　凌霄花(錢/半)¶
<pb:KR3e0076_WYG_004-63b>¶
　　右酒糊丸以四物湯加陳皮甘草山查莪术青皮¶
　　煎湯下¶
痰積食積指下有力或沈&KR0632;有力皆宜下之¶
治腰痛用葳靈仙此治痛之要藥為細末每服二錢以猪¶
　腰子一枚批開糝藥在内濕紙煨熟五更細嚼熱酒下¶
千金方用葳靈仙一錢温酒送下逐日以微利為度病¶
　人稍虚者禁用¶
治腰痛不可忍¶
<pb:KR3e0076_WYG_004-64a>¶
　牽牛不以多少研取頭末去渣取大蒜每一瓣切開¶
　入巴豆一粒在内外用濕紙包定火煨令蒜熟去巴¶
　豆将蒜細研和牽牛末為丸梧子大每服五丸醋湯¶
　或茶空心送下量虚實服¶
藥棋子　治腰痛氣滯者¶
　黒牽牛不拘多少以新瓦火焼赤便以牽牛倒在瓦¶
　上自然一半生一半熟不得攪動取頭末一兩入硫¶
　黄一分同研勻分三服每用白麺一匙水和揑如棋¶
<pb:KR3e0076_WYG_004-64b>¶
　子様五更初用水一盞煮熟送下痛住即止未住明¶
　日五更冄服¶
　許學士曰予嘗有此疾每發只一服痛立止¶
　　按此二方皆濕熱痰氣壅滯不能流通故痛猛而¶
　　用藥峻也此様方法亦不可無但㸔病虚實用之¶
獨活寄生湯　治腎虚弱卧冷濕地腰腿拘急筋骨攣¶
　痛或當風取凉過度風邪流入脚膝為偏枯冷痺緩¶
　弱疼痛¶
<pb:KR3e0076_WYG_004-65a>¶
　獨活　杜仲　牛膝　細辛　秦芁　茯苓¶
　桂心　防風　川芎　人參　甘草　桑寄生¶
　當歸　熟地　　一方加續斷三兩¶
　　每服三錢薑五片水煎食前服¶
王海藏防風湯　治傷寒後腰痛或皮肉痺及腿膝疼¶
　痛行步艱難不能俛仰¶
　防風　川芎　附子(炒/)當歸　芍藥　羌活　續斷¶
　(各一/兩)麻黄(去/節)桂枝(去/皮)杜仲(炒各/七錢)牛膝　五加皮　丹¶
<pb:KR3e0076_WYG_004-65b>¶
　參(各五/錢)¶
　　每五錢薑二錢煎食前服¶
　　此二方皆治寒濕之劑也¶
東垣川芎肉桂湯　卧寒濕之地腰痛不能轉側兩脇¶
　搐急作痛月餘不愈腰痛論中所説皆為足太陽足¶
　少隂血絡中有凝血作痛間有一二症屬少陽膽經¶
　外絡病皆宜去血絡之凝乃愈¶
　羌活(一錢/半)柴胡　肉桂　蒼术　歸(稍/)　甘草(炙/)¶
<pb:KR3e0076_WYG_004-66a>¶
　川芎(各一/錢)獨活　麯(炒各/五分)防風　防已(各三/分)¶
　桃仁(五箇去皮/尖另研)¶
　　水酒煎食逺熱服¶
陳無擇曰小續命湯加炒桃仁治風腰痛最妙¶
五積㪚加桃仁治寒濕腰痛¶
東垣羌活勝濕湯　治脊痛項強腰似折項似拔此足¶
　太陽經不行也¶
　羌活　獨活　藁本　防風(各一/錢)蔓荆子(三/分)¶
<pb:KR3e0076_WYG_004-66b>¶
　川芎(二/分)甘草(炙五/分)¶
　　水二鍾煎温服若身重沈沈然及經中有濕熱也¶
　　此方加黄蘖一錢大附子五分蒼术二錢¶
予嘗治一人腰下濕中宫有痰腰痛而小便白濁身重¶
　如山乃以二陳湯合五苓散以蒼术換白术加羌活¶
　服之效有熱再加黄蘖木通¶
陳無擇桃仁酒　腎虚風勞所傷毒腫掣痛牽引小腹¶
　連腰痛桃仁麩皮炒去皮尖研細每服一錢熱酒調¶
<pb:KR3e0076_WYG_004-67a>¶
　下出汗即愈¶
東垣地龍湯　腰脊痛或打撲傷損從髙墜下惡血在¶
　太陽經中令人腰膝痛或脛腨臂膊中痛不可忍鼻¶
　壅塞不通¶
　中桂(四/分)桃仁(六/箇)羌活(二/錢)獨活　甘草　黄蘖(各一/兩)¶
　麻黄(五/分)地龍(四分焙/乾者)蘇木(六/分)歸尾(一/錢)¶
　　每服五錢水煎食逺熱服¶
橘核酒　治打撲腰痛瘀血積蓄痛不可忍¶
<pb:KR3e0076_WYG_004-67b>¶
　用橘核炒去皮研細每服二錢酒調下或用猪腰子¶
　一枚去筋膜破開入藥同葱白茴香鹽以濕紙包煨¶
　熟嚼下温酒送之(以上二方皆該入/前打撲瘀血條下)¶
摩腰丹　治老人腰痛及婦人白𢃄¶
　附子尖　烏頭尖　天南星(各一/錢半)硃砂　樟腦¶
　丁香(各一/錢半)乾薑(一/錢)麝香(三/分)雄黄(錢/半)¶
　　為末煉蜜丸如圓眼大臨用以生薑汁化開如厚¶
　　糊様火上烘熱抹掌上擦腰中候藥盡貼腰上即¶
<pb:KR3e0076_WYG_004-68a>¶
　　烘綿衣縛之俟腰熱如火隔二日用一丸¶
皂角膏　治諸腰痛脚痛¶
　用皂角一斤去皮弦搗碎好酒二大碗熬去一半濾¶
　去渣再用前汁入磁瓶内熬為膏子隨痛處貼之¶
如神湯　治男婦腰痛¶
　𤣥胡索　當歸　桂心　杜仲(各等/分)¶
　　為末酒調下三錢甚者不過數服¶
橘核散　治腰痛諸般滯氣¶
<pb:KR3e0076_WYG_004-68b>¶
　橘核　乳香(各五/錢)破故紙(二/兩)山查　𤣥胡索　菴䕡¶
　没藥　五加皮　紅麯(各一/兩)¶
　　為末酒調下¶
丹溪治瘧疾初安因冲風又發腰痛兼又白濁已與人¶
　參白术檳榔半夏等補藥又教以煅牡蠣一錢木通¶
　五分炒蘖三分入前藥同煎服¶
痢後腰痛兩脚無力¶
　陳皮　半夏　白芍(一/錢)茯苓　蒼术　當歸¶
<pb:KR3e0076_WYG_004-69a>¶
　黄芩(酒炒/五分)白术(二/錢)甘草(炙一/錢)¶
　　薑三片煎食前服¶
　¶
　¶
　¶
　¶
　¶
　¶
<pb:KR3e0076_WYG_004-69b>¶
　¶
　¶
　¶
　¶
　¶
　¶
　¶
　赤水元珠卷四¶
