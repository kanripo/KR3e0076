# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:30.128049
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷二十九
<pb:KR3e0076_WYG_029-1a>¶
欽定四庫全書¶
　赤水元珠卷二十九¶
　　　　　　　　　　　　明　孫一奎　撰¶
　　外科門小引¶
生生子曰外科最重者莫如癰疽最急者莫如喉風疔腫¶
　患之者生死立見其餘瘡癤皆可緩圖非若上三証急¶
　若風火也䆒其受病之源經云營氣不從逆於肉理乃¶
　生癰腫又曰膏粱之變足生大疔又曰六府不從留結¶
<pb:KR3e0076_WYG_029-1b>¶
　為癰又曰諸痛痒瘡瘍皆屬心火大抵皆氣血虚弱藴¶
　鬰熱毒調養失宜之所致也予固非専門外科盖常咨¶
　訪推䆒頗知治法大體茲採前人所論癰疽証治載列¶
　卷首疔瘡腫瘍次之陶節庵癰疽經薛立齋外科精要二¶
　書實外科權輿業是者不可不使之隨嚢檢視能熟此二¶
　書鮮有敗事予固特舉歴試有功者掲出以告同志云¶
　　瘡科總論¶
夫癰疽瘡癤者皆由氣血不和喜怒不時飲食不節寒¶
<pb:KR3e0076_WYG_029-2a>¶
暑不調使五臓六腑之氣怫鬰於内以致隂陽乖錯氣¶
血凝滯而發也亦有久服丹石燥熱之藥熱毒結深而¶
為癰疽也夫癰疽之疾多生於膏粱富貴之人以其平¶
昔所食肥膩炙&KR1020;安坐不勞嗜慾無節以致虚邪熱毒¶
内攻煎熬氣血而成也癰者壅也大而高起屬乎陽其¶
脉浮數疽者沮也平而内發屬乎隂其脉沉數瘡者總¶
名也癤者有頭小瘡也經云諸痛痒瘡皆屬心火葢心¶
主血而行氣若氣血凝滯挟心火之熱而生癰疽之類¶
<pb:KR3e0076_WYG_029-2b>¶
也然所感有淺深故所發有輕重大小之不同也六腑¶
積熱騰出於外肌肉之間其發暴甚皮腫光軟侵袤廣¶
大者癰也五臓風毒積熱攻注於肌骨其發猛惡初生¶
一頭如㾦㿔白色焦枯觸之而痛應心者疽也熱發於¶
皮膚之間浮腫根小不過二三寸者癤也夫癰發於六腑若¶
燎原之火外潰肌肉疽生於五臟沉澀難療若陶室之燧内¶
消骨髄癰則易療惟難将息而遲瘥疽則難療而易痊¶
夫諸瘡之中惟背疽疔瘡最為急症其次莫如腦疽腸¶
<pb:KR3e0076_WYG_029-3a>¶
癰喉癰之類亦其急者也至若瘰癧懸癰痔漏諸瘡之¶
類其症可緩而治也又有疥癬㾾瘡風疳之類雖云俱¶
屬瘡類而其輕重緩急自有不同也夫癰疽之疾要須¶
察其是虚是實是冷是熱或重或輕對証用藥無失先¶
後次序凡人年四十以上頭項鬢頥背膂腰脅或筋骨¶
之上所視不見之處稍有瘡癤便不可輕易待之若視¶
之怠慢以為常疾每見至㣲至著䘮命者多矣便宜速¶
急治之庻㡬得救譬之救火初起則易救至於燎原之¶
<pb:KR3e0076_WYG_029-3b>¶
勢不可撲滅矣其理亦由是也凡瘡未破毒攻臓腑一¶
毫熱藥斷不可用此是先後次第之妙訣也夫瘡有五¶
善七惡不可不辨若動息自寧飲食知味一善也便利¶
調匀二善也膿潰腫消色鮮不臭三善也神彩精明語¶
聲清亮四善也體氣和平五善也如煩躁時𠻳腹痛渴¶
甚泄利無度小便如淋一惡也膿血大泄焮痛尤甚臭¶
惡難近二惡也喘粗短氣恍惚嗜卧三惡也未潰先黒¶
久䧟面青唇黯便汚者四惡也肩項不便四肢沉重五¶
<pb:KR3e0076_WYG_029-4a>¶
惡也不能下食服藥而嘔食不知味六惡也聲嘶色脫¶
唇鼻青黑面目四肢浮腫七惡也更有氣噫痞塞欬逆¶
身冷自汗無時目瞪耳聾恍惚驚悸語言頻錯皆惡証¶
也五善見三則差七惡見四必危若五善并至則吉而¶
安七惡全見必危而死矣已上所論大綱其諸証候治¶
法列論於後¶
　　五發癰疽論¶
夫五發癰疽者謂發背發腦發鬢發眉發頥是也人之¶
<pb:KR3e0076_WYG_029-4b>¶
一身氣血周流而無間稍有壅聚莫不随所至而發焉¶
又豈特五者哉夫發背者乃五臓風熱六腑邪毒灌於¶
筋骨之間發於經絡之内榮衛虚損氣血衰殘所致也¶
其發初如粟米大最不可輕忽後必大發也若初起紅¶
腫高起者後必不為害故曰外形如粟中可容谷外貎¶
如錢裏可着拳如惡毒深滿膿血交粘用藥可痊若膿¶
臭穢無絲此血敗氣衰陽絶隂盛必難療理治初起或¶
隂塌不起便可用艾多灸或隔蒜灸之如痛灸至痒如¶
<pb:KR3e0076_WYG_029-5a>¶
痒灸至痛此最妙法也若疽瘡已成亦可用火針烙開¶
瘡口則易治也若瘡髙起為癰則易治平䧟為疽則難¶
治癰疽形症已具前總論中兹不復論至如發腦發眉¶
發髩發鬚發頥地位不同然皆由内臓伏陽結滯邪毒¶
上壅随其經絡地分而發也其諸發癰初起皆宜宣散¶
熱毒要須㸔人元氣虚實而治之庻不悞矣若元氣實¶
者亦可用大黄之劑泄去毒氣或用漏蘆五香連翹之¶
類皆可用内托十宣之類補之亦有隂瘡寒塌不起雖¶
<pb:KR3e0076_WYG_029-5b>¶
云用灸然亦不可服寒凉之劑亦宜以煖藥温之全在¶
活法不可執一也其敷貼洗藥具方于下隨症用焉¶
外科精要曰癰疽既灸即服藥以䕶腑臓如䕶心𣪚凡¶
有疽疾早進數服使毒氣外出而無嘔吐之患否則咽¶
喉口舌生瘡或黑爛如菌若瘡發四五日之後宜間用¶
别藥治之¶
又曰䕶心散乃解金石發疽之藥若發熱焮腫作渇飲¶
冷而嘔者宜之若發熱焮腫作渴飲湯而嘔者不宜用¶
<pb:KR3e0076_WYG_029-6a>¶
之盖脾虚停痰或寒邪内侵或痛傷脾胃宜用六君子¶
湯若喉舌生瘡或口乾作渇或小便頻數宜用六味丸¶
大凡諸瘡作嘔若飲冷便秘是熱毒也黄連消毒散觧¶
之飲冷便和是胃火也竹葉石膏湯清之懶食飲湯是¶
胃虚也補中益氣湯補之大便不實喜飲熱湯是脾胃¶
虚寒也六君子加炮薑以温之常見脾胃虚弱者用䕶¶
心𣪚反致胃寒嘔惡其喉舌生瘡乃腎水枯涸虚火炎¶
上其証甚惡急用加减八味丸多有得生者¶
<pb:KR3e0076_WYG_029-6b>¶
又曰癰疽嘔逆是毒氣冲心非脾胃之冷當服内托𣪚¶
楊氏云鼻衂初愈不曾表汗毒在經絡則背大疽自肩¶
下連腰脇腫硬如石其色紫黑以凉藥投之終夜大嘔¶
連進托裏散嘔止瘡潰赤水淋漓四十日而愈又有患¶
癧者痛過輙嘔服托裏即止今有疽病不服此藥者故¶
引楊氏之言以觧世人之惑¶
　　華佗癰疽瘡腫論¶
夫癰疽瘡腫之作皆五臓六腑蓄毒不流非獨因榮衛¶
<pb:KR3e0076_WYG_029-7a>¶
壅塞而發也其行也有處其止也有歸假令發於喉舌¶
者心之毒發於皮毛者肺之毒發於肌肉者脾之毒發¶
於骨髓者腎之毒發於下者隂中之毒發於上者陽中¶
之毒發於外者六腑之毒發於内者五臓之毒故内曰¶
壊外曰潰上曰從下曰逆發於上者得之速發於下者¶
得之緩感於六腑則易治感於五臓則難瘳又近骨者¶
多冷近膚者多熱近骨者久不愈則化成血蟲近膚者¶
久不愈則𫝊氣成漏成蟲則多痒少痛或先痒後痛成¶
<pb:KR3e0076_WYG_029-7b>¶
漏則多痛少痒或不痛不痒内虚外實者多痛少痒血¶
不止則多死潰膿則多生或嘔逆無度飲食無時皆癰¶
疽使然症候多端要當詳治¶
薛立齋曰瘡瘍生蟲乃肝經風熱其成漏乃元氣虚弱¶
其出血乃脾虚有火其潰膿乃元氣充實至於嘔逆等¶
症屬脾胃虧損所致當調補元氣庻保無虞¶
　　背疽其源有五¶
一天行二瘦弱氣滯三怒氣四腎氣虚五飲冷酒食炙¶
<pb:KR3e0076_WYG_029-8a>¶
　&KR1020;服丹藥¶
　　治癰疽用藥大綱¶
一初患癰疽便服内托𣪚以免後來口舌生瘡仍用騎¶
　竹馬或隔蒜灸¶
一服五香連翹湯如大便踈快即止仍量人虚實¶
一癰疽潰後宜服排膿内補散若嘔逆木香湯下¶
一癰疽初作便宜灼艾及麥飯石膏塗四圍中留口出¶
　毒如瘡小通𫝊之既潰用神異膏貼之¶
<pb:KR3e0076_WYG_029-8b>¶
一癰疽已潰日用猪蹄湯淋洗將愈之際三日一次¶
一癰疽將歛宜用神異膏如毒未盡不可遽用生肌之¶
　劑¶
一癰疽將安宜用加味十全湯補其氣血庻肌肉易生¶
一背疽多先渇而後發或先疽而後渇不救者多矣若¶
　服加减八味丸非特杜絶渇疾抑亦大滋氣血生長¶
　肌肉¶
一癰疽嘔逆有二一因初發不服内托散伏熱在心一¶
<pb:KR3e0076_WYG_029-9a>¶
　因脾氣不正伏熱在心者則心煩身熱焮腫作痛宜¶
　用内托𣪚三兩服之脾氣不正者則不煩熱或聞穢¶
　氣作嘔宜用嘉禾𣪚如有寒熱用不換金正氣𣪚五¶
　更初兼服山藥丸以補腎¶
　　癰疽用香藥調治論¶
伍氏曰氣血聞香則行聞臭則逆大抵瘡瘍多因營氣¶
　不從逆於肉理鬰結為膿得香則氣血流行故服五¶
　香連翹湯萬金𣪚金粉𣪚凡瘡本腥穢又聞臭觸則¶
<pb:KR3e0076_WYG_029-9b>¶
　愈甚若毒入胃則咳逆古人用之可謂有理且如飲¶
　食調令香美以益脾土養其真元可保無虞矣¶
　　五發癰疽通治方¶
漏蘆湯　治一切惡瘡毒腫丹瘤瘰癧疔腫魚臍五發¶
　癰疽初覺一二日便如傷寒頭疼煩渇拘急惡寒肢¶
　體疼痛四肢沉重恍惚悶亂坐卧不寕皮膚壯熱大¶
　便閉□小便赤黄並皆服之　姙婦勿服¶
　漏蘆　白歛　黄芩　麻黄(去/節)枳實(去白/炒)升麻　芍¶
<pb:KR3e0076_WYG_029-10a>¶
　藥　炙甘草　朴硝(各一/兩)大黄(二/兩)¶
　　右每服三五錢㸔虚實用水煎空心熱服¶
五香連翹湯　治諸瘡腫初覺一二日便厥喉咽塞發¶
　寒熱¶
　乳香　木香　木通　大黄(各一/錢半)連翹　沉香　獨¶
　活　桑寄生　丁香　射干　升麻　麝香(另研各/一錢)¶
　甘草(五/分)¶
　　薑三片水煎不拘時服¶
<pb:KR3e0076_WYG_029-10b>¶
托裏䕶心𣪚　治諸疔腫發背曾經汗下毒氣攻心迷¶
　悶嘔吐而痛可服二三服¶
　乳香(一/兩)菉豆粉(四/兩)¶
　　和勻每服三錢甘草湯調服¶
神仙蠟礬丸　此藥不問老㓜皆可服之服至一兩已¶
　上無不取效最止疼痛不動臓腑委是神效活人不¶
　可勝數¶
　白礬(明亮者/一兩研)黄蠟(七錢鎔化提起待少冷/入礬末不住手攪勻)¶
<pb:KR3e0076_WYG_029-11a>¶
　　右衆手丸如梧桐子大倘蠟冷不能丸以滚湯頓¶
　　之便軟每服二十丸漸加至三四十丸白湯或酒¶
　　吞下　如未破即内消已破即便合如服金石發¶
　　動致疾更用白礬末一兩匙頭温酒調下亦三五¶
　　服見效有人遍身生瘡狀如蛇頭服此亦效諸書¶
　　皆&KR0008;神奇但一日之中服近百粒則方有功此藥¶
　　能防毒氣内攻盖能䕶膜也切不可欺其淺近而¶
　　忽之始終服過半觔必能萬全瘡愈後服之尤佳¶
<pb:KR3e0076_WYG_029-11b>¶
一方治蛇咬只鎔化白礬乘熱滴傷處痛即止毒氣即¶
　赶出立見效驗要知白礬大能觧毒也¶
千金托裏𣪚　治一切瘡腫發背疔毒若氣血虚而不¶
　能作膿或潰後膿清痛仍不减最宜服此便能排膿¶
　止痛¶
　黄蓍(一兩/半)厚朴　防風　桔梗(各二/兩)連翹(二兩/二錢)木香¶
　沒藥(各三/錢)乳香(二/錢)當歸(五/錢)川芎　白芷　芍藥　官¶
　桂　人参　甘草(各一/兩)¶
<pb:KR3e0076_WYG_029-12a>¶
　　右為細末每服三錢酒一大盞煎三二沸温服¶
十六味流氣飲　治無名惡瘡癰疽等症¶
　川芎　當歸　芍藥　防風　人参　木香　黄茋¶
　官桂　桔梗　白芷　梹榔　厚朴　烏藥　紫蘇¶
　枳殻　甘草(各一/錢)¶
　　右作一帖水煎食逺服¶
内托羌活湯　治尻臀生癰堅硬腫痛大作¶
　羗活　黄栢(酒製各/二錢)防風　歸尾　藁本　連翹¶
<pb:KR3e0076_WYG_029-12b>¶
　蒼术　陳皮　炙甘草(各一/錢)肉桂(三/分)黄茋(一錢/半)¶
　　水一鍾酒半鍾煎八分食前服¶
清心内固金粉𣪚　一名金花散　専治惡瘡熱盛焮¶
　痛煩躁作渇此藥觧毒¶
　辰砂(另/研)白茯芩　人参　甘草(各三/錢)菉豆粉(四/兩)雄黄¶
　(一/錢)氷片　白荳仁　朴硝(各五/錢)麝香(與氷片各/一錢另研)¶
　　右以参苓荳䓻為末入研藥和匀每服一錢半蜜¶
　　湯調下¶
<pb:KR3e0076_WYG_029-13a>¶
麥飯石膏方又名鹿角膏¶
　白麥飯石(其石顔色黄白像麥/飯團者研細末聼用)鹿角(要活者自觧者/不用截作二三)¶
　(寸長炭火内煨令烟/盡為度研為細末)白歛(為細/末)¶
　　右將麥飯石用炭火煅紅以好米醋淬之如此煆¶
　　淬十次研為極細末毎用二兩白斂末二兩鹿角¶
　　灰末四兩同入乳鉢乳令無聲方有效驗若研不¶
　　細敷上作痛若研得極細如眼藥一般極能止痛¶
　　排膿收口量藥末多寡用經年好米醋入銀石器¶
<pb:KR3e0076_WYG_029-13b>¶
　　内煎令魚眼沸却旋旋入前三味藥末在内用竹¶
　　箆子不住手攪熬一二時久令稀稠得所傾出磁¶
　　盆候冷以紙盖宻勿惹塵灰毎用時先用猪蹄湯¶
　　洗去癰瘡上膿血至净以故帛挹乾以鵞翎拂藥¶
　　膏塗敷四圍凡有赤處盡塗之但留中心一竅如¶
　　錢大以出毒氣膿血如瘡未潰能令内消如已潰¶
　　則排膿如湍水逐日見瘡口收歛如患瘡久肌肉¶
　　腐爛筋骨出露用舊布片塗藥以貼瘡上但肉膜¶
<pb:KR3e0076_WYG_029-14a>¶
　　纔穿亦能取安洗瘡勿以手觸動嫩肉仍忌口氣¶
　　及有腋氣之人并月婦皆令忌之　此方但得好¶
　　帶盖鹿角好麥飯石精䖍修合勝用他藥多矣仍¶
　　可熬取好米醋一大碗候逐日用藥於瘡上俟乾¶
　　便以鵝毛蘸醋拂潤勿令𦂳也初用須一日一洗¶
　　換十日後兩日一換¶
排膿内補十宣𣪚(一名十竒散/一名内補散)　治癰疽瘡癤未成者¶
　速散已成者速潰敗膿自出無用手擠惡肉自去不¶
<pb:KR3e0076_WYG_029-14b>¶
　用刀針服藥後其痛頓减效驗如神¶
　人参　當歸　黄耆(各二/兩)甘草　川芎　防風　厚¶
　朴(薑汁/炒)苦梗　白芷　薄桂(各一/兩)¶
　　右為末每服三錢酒調下日夜各數服以多為妙¶
　　服至瘡口潰更服為嘉不飲酒人濃煎木香湯調¶
　　下然終不若酒力之勝或飲酒不多能勉強以木¶
　　香湯兼酒調下亦可¶
乳香黄耆散　治一切惡瘡癰疽發背疔瘡痛疼不可¶
<pb:KR3e0076_WYG_029-15a>¶
　忍者或未成者速散已成者速潰不假刀砭其惡自¶
　下　又打撲損傷筋骨疼痛並皆治之¶
　黄耆　當歸　川芎　麻黄(去根/節)甘草　人参　芍¶
　藥(各一/兩)嬰粟殻(蜜/炙)陳皮(各一/兩)乳香　沒藥(各五/錢)¶
　　每服五六錢水煎服¶
黄耆湯治一切瘡腫癰疽並宜服之¶
　黄耆　川歸(酒洗各/一兩)大黄　芍藥　陳皮　炙甘草¶
　(各五/錢)¶
<pb:KR3e0076_WYG_029-15b>¶
　　右加生薑三片水煎服¶
托裏内補散　専治一切惡瘡潰爛出膿之後宜服之¶
　人参　川歸　川芎　白芍　甘草　白芷　防風¶
　白术　茯苓　官桂　黄耆　金銀花¶
　　各等分水煎服¶
䕶心散　治毒氣冲心嘔吐(又名不/二散)¶
　炙甘草　硃砂(飛各/一錢)菉荳粉(炒二/錢)¶
　　為細末作一帖白湯調下¶
<pb:KR3e0076_WYG_029-16a>¶
當歸連翹散　清熱觧毒通潤大小便¶
　當歸　連翹　梔子仁　芍藥　金銀花(各一/兩)黄芩¶
　(五/錢)¶
　　右每服五錢水二鍾煎七分空心温服如欲通大¶
　　便加大黄二錢待藥煎將熟入之再煎一二沸服¶
　　之¶
托裏散　治一切惡瘡發背疔疽便毒始發脉洪絃實¶
　數腫甚欲作膿者¶
<pb:KR3e0076_WYG_029-16b>¶
　當歸　括蔞根(一錢/半)大黄(三/錢)皂角刺　牡蠣　朴硝¶
　連翹(各一/錢半)金銀花　赤芍藥　黄芩(各一/錢)¶
　　水酒各一鍾煎服¶
乳香止痛散　治一切瘡腫疼痛不止¶
　乳香　沒藥(各一/錢)丁香(五/分)粟殻　白芷　陳皮　炙¶
　甘草¶
　　水煎服¶
加味當歸飲子　古云諸瘡皆屬心火火鬰則發之¶
<pb:KR3e0076_WYG_029-17a>¶
　當歸　生地　升麻(各五/錢)防風(二錢/半)荆芥穂　何首¶
　烏(各一/錢)柴胡　白芍藥　川芎　羌活　黄耆(各三/錢)¶
　紅花　蘇木　甘草(各一/錢)¶
　　每服五錢生薑三片煎或沐浴取㣲汗效速使血¶
　　氣通暢服藥應效¶
托裏温中湯　治瘡為寒變而内䧟者膿出清觧皮膚¶
　凉心下痞滿腸鳴切痛大便微溏食則嘔氣短促吃¶
　逆不絶不得安卧時有昏憒¶
<pb:KR3e0076_WYG_029-17b>¶
　丁香　沉香　茴香　陳皮　益智仁(各一/錢)木香(一/錢)¶
　(半/)羌活　良薑(炮三/錢)黑附子(炮去皮/臍四錢)炙甘草(二/錢)¶
　　薑三片水煎服　忌生冷¶
猪蹄湯　治一切癰疽并諸腫毒消毒氣去惡肉凡瘡¶
　有口便須用此湯洗¶
　黄芩　白芷　赤芍藥　川歸　羌活　生甘草¶
　露蜂房(有蜂兒者/各等分)¶
　　先将獖猪前蹄兩隻重一觔只用白水三升煮軟¶
<pb:KR3e0076_WYG_029-18a>¶
　　將汁分作二次澄去靣上油并下肉渣每次用藥¶
　　一兩投於汁中再用文武火煎十數沸去渣以故¶
　　帛蘸湯温温徐揩瘡上死肉惡血隨湯而下洗净¶
　　訖以帛拭乾仍避風忌人口氣吹之有狐臭人及¶
　　月婦猫犬並不宜入病人房中洗瘡切忌手觸洗¶
　　疽之方甚多惟此方極效其用露蜂房甚有理盖¶
　　以毒攻毒也¶
麥門冬湯　癰疽潰後膿水不絶¶
<pb:KR3e0076_WYG_029-18b>¶
　麥門冬　黄蓍　五味子　人参　官桂　當歸¶
　逺志　白苓　芎藭(各一/兩)炙甘草(三/錢)¶
　　薑一片棗二枚水煎¶
四虎散　治發疽腫硬厚如牛皮按之痛¶
　天南星　草烏頭　半夏(生/用)狼毒¶
　　各等分為細末醋蜜調敷留頭出氣¶
内托散　諸腫毒惡瘡一服立愈便毒尤效¶
　大黄　牡蠣(各五/錢)甘草(三/錢)括蔞仁(二兩如無用/山梔子亦可)¶
<pb:KR3e0076_WYG_029-19a>¶
　　右分三帖水煎服¶
鐵井攔　治無名腫毒背疽以此圍之留口出氣¶
　芙蓉葉(重陽/前收)蒼耳(端午前收/燒存性)¶
　　為末以蜜水調上¶
五香湯　諸瘡入腹托裏¶
　丁香　木香　沉香　乳香(各一/兩)人参(一兩/另加)麝香(三/錢)¶
　(嘔惡者去/之加藿香)¶
　　右為細末每服三錢水一盞煎六分空心熱服¶
<pb:KR3e0076_WYG_029-19b>¶
　　總録聖恵千金外臺治諸瘡腫方中皆載此方大¶
　　同小異大抵専治毒氣入腹煩悶氣不通者其餘¶
　　熱結昏昧口燥咽乾大便硬小便澁者未可與服¶
止痛當歸湯　治腦疽發背穿潰疼痛¶
　當歸　黄蓍　人参　官桂　芍藥　炙甘草　生¶
　地(各一/兩)¶
　　　每服五錢水煎服¶
金銀花散　發背惡瘡托裏止痛排膿¶
<pb:KR3e0076_WYG_029-20a>¶
　金銀花(無花藤葉/代之四兩)甘草(八/錢)¶
　　分為三帖酒水各半煎服¶
㧞毒散　治熱毒丹腫逰走不定¶
　寒水石(生/用)石膏(生用各/四兩)黄栢　甘草(各一/兩)¶
　　為細末新汲水調掃之或油調塗之或紙花上攤¶
　　貼以凉水潤之¶
寸金丹　二名返魂丹三名再生丸四名追命丹六名¶
　来甦丹七名知命丹八名得道丸非人勿示若有人¶
<pb:KR3e0076_WYG_029-20b>¶
　患毒身未爛者與三丸服之嚥下便活如口噤斡開¶
　研化灌之下喉立生治發背腦疽癰腫遍身附骨腫¶
　痛先覺時飲水口中煩渴發熱四肢沉重身體壯熱¶
　射香(一/分)乳香　輕粉　烏金石　雄黄　狗寳　沒¶
　藥(各一/錢)蟾酥(二/錢)粉霜　黄蠟(各三/錢)硇砂(五/錢)鯉魚胆(乾/用)¶
　狗膽(各一/枚)頭男胎乳一盞金頭蜈蚣(七條酥/炙全用)¶
　　右俱為細末以黄蠟熬成膏子和勻為丸菉豆大¶
　　小兒丸如芥子大每服一丸病重者加三丸白丁¶
<pb:KR3e0076_WYG_029-21a>¶
　　香七枚研爛新汲水調送下被盖出汗勿令透風¶
　　凡服藥後喫白粥𤓰虀就睡大妙頭瘡腫痛不過¶
　　三服¶
定痛托裏散　一切瘡腫疼痛不可忍如年少氣實先¶
　用踈利後服此藥¶
　川芎　川歸　乳香　白芍藥　沒藥(與乳香各/一錢半)官¶
　桂(一/錢)御米殻(去筋膜/炒二錢)¶
　　水煎服¶
<pb:KR3e0076_WYG_029-21b>¶
柞木飲子　發背癰疽已成未成並宜服之¶
　乾柞木葉(四/兩)乾荷葉心蒂　萱草根　甘草節　地¶
　榆(各一/兩)¶
　　右為末每服五錢水煎服早晩各進一服¶
内托千金散　癰疽發背腦疽乳癰諸瘡癤未成者自¶
　散已成者即潰¶
　人参　川歸　黄蓍　川芎　防風　白芍　官桂¶
　桔梗　白芷　甘草　括蔞　金銀花¶
<pb:KR3e0076_WYG_029-22a>¶
　　各等分痛甚者加當歸乳香沒藥芍藥每服七八¶
　　錢水煎臨服加好酒半盞温服日進二三服若瘡¶
　　口有黑血出及有汗出者此藥之功也¶
牛膠飲　截癰疽惡瘡發險處服之使毒氣不𫝊於内¶
　不𫝊惡症¶
　牛皮膠(通明好者净洗/乾秤四兩為則)¶
　　右用酒一碗入膠納重湯頓令膠攪勻傾出更浸¶
　　酒隨意飲盡若善飲者以醉為度亦用酒煎却浸¶
<pb:KR3e0076_WYG_029-22b>¶
　　以白湯飲盡為佳此法活人甚多¶
國老膏　一切癰疽俱發預期服之能消腫逐毒使毒¶
　氣不内攻功效不具述¶
　大甘草(有粉者/二斤)¶
　　槌今碎河水浸一宿揉令漿汁濃去渣再用綿濾¶
　　過銀石器内慢火熬成膏以磁礶收之每服一二¶
　　匙無灰酒侵入或白湯亦可不拘時服曾服丹劑¶
　　燥藥亦觧之或微利無妨¶
<pb:KR3e0076_WYG_029-23a>¶
逺志酒　一切&KR1012;疽發背惡毒有死血隂毒在中則不¶
　痛敷之則痛有憂怒等氣積而内攻則痛不可忍敷¶
　之則不痛或熱藴在内熱逼人手不可近敷之即清¶
　凉或氣虚血冷潰而不歛敷之即歛　此乃韓大夫¶
　宅用以救人極騐若七情内鬰不問虚實治之必騐¶
　逺志(米泔浸洗/去心苖)¶
　　右為細末酒一盞調藥末三錢遲頃澄清飲之以¶
　　渣敷病處¶
<pb:KR3e0076_WYG_029-23b>¶
忍冬酒　癰疽發背初起時便當服此不拘症發何處¶
　及婦人乳癰服之皆有奇效外以麥飯石膏及神異¶
　膏塗之其效若神　忍冬藤生取一大握以葉入砂¶
　盆内爛研入好酒或生酒尤佳調和稀稠得所塗敷¶
　四圍中心留一大竅出氣仍用忍冬藤(五兩用木搥/㣲搗不可碎)¶
　甘草節(一/兩)¶
　　右入砂瓶内水二碗文武火慢慢煎至一碗入無¶
　　灰好酒一大碗再煎十數沸去渣分為三次服一¶
<pb:KR3e0076_WYG_029-24a>¶
　　日服盡如病勢重一日夜再進一劑服至大小腸¶
　　通利藥力乃到　若無生者用乾者終不及生者¶
　　力大而效速其功勝於紅内消¶
神仙截法　癰疽發背一切惡毒預服此藥毒氣不内¶
　攻可保無虞¶
　真麻油(一斤銀石器煎十/數沸傾出冷用)¶
　　右以無灰酒兩碗侵入油重湯温稍熱通口急服¶
　　一日盡之為妙或疾發數日者亦宜急服之佳此¶
<pb:KR3e0076_WYG_029-24b>¶
　　法乃呉侍御家云三代用之無不騐又聞獵者云¶
　　凡悮中藥箭急飲麻油則藥毒不行後於西山親¶
　　見一人被虎箭穿股呌號不忍急以此灌之良久¶
　　遂定又聞鄭學諭曾用之效¶
黄蓍丸　治因用針砭傷其經絡白濃赤汁逗留不止¶
　生黄蓍(八/錢)川歸(三/錢)木香　沉香　肉桂　乳香(各一/錢)¶
　　右諸香並不見火為細末用菉豆粉生薑汁煮糊¶
　　為丸梧桐子大温水吞四五十丸¶
<pb:KR3e0076_WYG_029-25a>¶
忍冬丸　療渇疾旣愈之後須預防發癰疽大宜服此¶
　忍冬藤根莖花葉皆可用以無灰好酒浸以糠火煨¶
　一宿取出晒乾入甘草少許研為細末以所浸酒打¶
　麺糊為丸梧桐子大每服五十丸至百丸不拘時酒¶
　飲任下　此藥不特治癰疽大能止渇并治五痔諸¶
　癭等疾¶
援生膏　治諸般惡瘡及瘰癧䑕瘻纔起者㸃破即愈¶
　血竭　乳香　沒藥(各一/錢)蟾酥　輕粉(各三/錢)雄黄(五/錢)¶
<pb:KR3e0076_WYG_029-25b>¶
　麝香(五/分)¶
　　右用蕎麥稭灰或真炭灰一斗三升淋灰湯八九¶
　　碗用栗柴或桑柴文武火煎作三碗取一碗收留¶
　　二碗盛於好磁器内候温将前七味藥研為極細¶
　　末入灰湯内用鐵瓢或桑桞枝攪再以好風化石¶
　　灰一升入藥灰湯内攪勻取出候冷過宿盛於小¶
　　白磁礶内凡遇諸惡瘡㸃在當頭一日二次次日¶
　　又一次瘡頭食破約五分血水出為妙恐日久藥¶
<pb:KR3e0076_WYG_029-26a>¶
　　乾將前收留灰湯入之¶
烏龍膏(一名烏/金散)　一切腫毒癰疽收赤暈¶
　木鼈子(去/壳)半夏(各二/兩)小粉(四/兩)草烏(五/錢)¶
　　右於鐵銚内慢火炒令轉焦為細末出火毒再研¶
　　以水調稀稠得所敷毒四圍留頂出氣或以醋調¶
　　亦得¶
透膿散　諸癰疽瘡及貼骨癰不破者不必刀針以此¶
　㸃之不移時其膿自透累騐¶
<pb:KR3e0076_WYG_029-26b>¶
　蛾口繭子(出蛾有/口者)¶
　　右燒存性以酒調服切記只用一枚不可多用如¶
　　用二三枚即有二三口也慎之此方絶騐勿忽¶
通門散　一切瘡疽無頭腫痛¶
　山梔子(三/錢)大黄(二/錢)牡蠣(炒五/錢)地龍(去土/三錢)炙甘草(五/錢)¶
　　每服六七錢水煎服以利為度¶
乳香拔毒散　一切瘡腫癰疽消毒¶
　黄芩(各二/兩)黄栢　地骨皮　乳香　沒藥(各二/錢)¶
<pb:KR3e0076_WYG_029-27a>¶
　　為末凉水調攤貼腫處效¶
立效散　發背諸癰癤瘰癧乳癰與前方間服神效¶
　皂角刺(不用枯者/剉而久炒)生粉草(二/兩)乳香(五/錢)沒藥(一/兩)括蔞(五/枚)¶
　(取肉/炒)¶
　　右為末每服二錢無灰酒調下¶
灸法　癰疽初發小㸃一二日間急以大蒜頭横切如¶
　錢貼其中心以小艾炷灸之五壯而止若形狀稍大¶
　以黄稈紙蘸酒全貼㸔先乾處為筋脚於脚處灸之¶
<pb:KR3e0076_WYG_029-27b>¶
　或兩處先乾皆灸但五七壯而止　又法屈指從四¶
　圍尋按遇痛處是根就此處重按深入自覺輕快即¶
　此灸之更於别處灸若腫大即搗蒜餅焙乾蘸法醋¶
　灸熱更換頻罨或以熨斗火於蒜上熨之逐次更換¶
　熱餅頻熨如覺患處走散以綿帛覆盖勿令氣泄俟¶
　少間敷藥凡癰疽腫大如鱉之形湏㸔頭向上下先¶
　灸其前兩脚次灸其尾或紅筋走𦂳而長從盡處灸¶
　之須留頭并後兩脚勿灸設盡灸之不惟火氣壅聚¶
<pb:KR3e0076_WYG_029-28a>¶
　彼毒無所走散反攻入裏也倘辯認不明以白芷三¶
　分　漢椒　桑白皮(各一/錢)連根葱白十根¶
　　新水煎入酸醋半盞淋洗少頃其筋自見可以辯¶
　　認頭尾¶
萬病觧毒丸　癰疽發背魚臍毒瘡藥毒草毒挑生蛇¶
　毒獸毒諸惡瘡病¶
　五倍子(五/錢)山荳根　山慈姑(一/兩)全蝎(五/錢)紅牙大㦸(七/錢)¶
　麝香(一/錢)續隨子(取仁去油取/霜各半兩)硃砂　雄黄(各二/錢)¶
<pb:KR3e0076_WYG_029-28b>¶
　　右件先以前五味入木臼搗羅為細末次研後四¶
　　味夾和糯米糊丸分作三十五丸端午七夕重陽¶
　　臈日净室修合每服一丸生薑蜜水磨下井水浸¶
　　研敷患處觧毒收瘡救病神妙硃砂雄黄乃瘍醫¶
　　五毒攻乃瘍中物也¶
加味八味丸　降心火生腎水治諸渇疾癰疽未發前¶
　已瘥□渇症通用¶
　熟地黄(焙二/兩)山藥(微/炒)山茱萸(蒸取肉焙/各一兩)辣桂(去粗皮/五錢)¶
<pb:KR3e0076_WYG_029-29a>¶
　澤㵼(截作塊酒蘸磁器盛/甑内蒸五次剉焙)牡丹皮(焙/)白茯苓(各八/錢)五¶
　味子(慢火焙乾/研兩半)¶
　　右為細末煉蜜候冷和丸如梧桐子大每服三十¶
　　丸空心鹽湯下¶
神仙太乙膏　治癰疽及一切惡瘡軟癤不問年月深¶
　淺已未成膿並宜治之蛇虎傷蜈□犬咬傷湯火刀¶
　斧所傷皆可内服外貼如發背先以温水洗瘡净軟¶
　綿拭乾却用緋帛攤膏藥貼瘡即用冷水下血氣不¶
<pb:KR3e0076_WYG_029-29b>¶
　通温酒送下赤白帶下當歸酒下咳𠻳及喉閉纒喉¶
　風並用新綿裹膏藥置口中含化一切風赤眼用膏¶
　揑作小餅貼太陽穴後服以山梔子湯送下打撲傷¶
　損外貼内服橘皮湯腰膝痛者患處貼之内服鹽湯¶
　送下唾血者桑白皮湯下諸痛先以鹽湯洗净諸血¶
　量大小以紙攤貼每服一丸如櫻桃大蛤粉為衣其¶
　膏可收十年不壊愈久愈烈一方久逺瘰癧同上瘻¶
　瘡鹽湯洗净貼酒下一丸婦人血脉不通甘草湯下¶
<pb:KR3e0076_WYG_029-30a>¶
　一切瘡癤并腫痛及疥癩别煉油少許和膏塗之¶
　𤣥参　白芷　當歸　赤芍藥　肉桂(去粗/皮)大黄¶
　生地黄(各一/兩)¶
　　右剉碎用麻油二觔浸春五夏三秋七冬十火熬¶
　　黑色濾去渣入黄丹一觔青桞枝不住手攪候滴¶
　　水中成珠不粘手為度傾入磁器中以磚盖口掘¶
　　子窖埋隂樹下以土覆三日出火毒欲服丸如鷄¶
　　頭子大¶
<pb:KR3e0076_WYG_029-30b>¶
神異膏　治發背癰疽諸般惡瘡癤其效如神治疽疾¶
　先以麥飯石膏塗敷俟其瘡根脚漸收放徑寸大脚¶
　用神異膏貼之收口此藥隨其人病深淺取效合時¶
　不可與婦人鷄犬猫厭穢物見之¶
　𤣥参(半/兩)杏仁(去皮尖/切一兩)露蜂房(净炒一兩用有/蜂兒者為妙)男子亂¶
　髪(洗净焙/乾五錢)綿黄蓍(三/分)全蛇退(鹽水洗/焙五錢)黄丹(飛細/五兩)¶
　　右用真麻油一觔用髪入銀銚中文武火熬候髪¶
　　焦鎔盡以杏仁投入候變黑色用好綿濾去渣再¶
<pb:KR3e0076_WYG_029-31a>¶
　　將所熬清油入銚内然後入𤣥参黄茋慢火熬一¶
　　二時取出銚子安冷爐上半時久火力稍息旋入¶
　　露蜂房蛇退二味將栁枝急攪却移銚放火上不¶
　　住手攪慢火熬至紫黄色用綿濾過復入清油在¶
　　銚内乘冷投黄丹急攪片時又移銚於火上以文¶
　　武火慢火熬不住手桞枝攪千餘轉候藥油變黑¶
　　色滴水中凝結成珠則是膏成就若珠子稀再熬¶
　　少時必候其得所然後磁器内收封待用或恐偶¶
<pb:KR3e0076_WYG_029-31b>¶
　　然火熬太過稍硬難用却少將臈熬麻油在内以¶
　　磁器盛封盖於甑上蒸乘熱攪調收用膏藥熬成¶
　　了須連所盛磁器置净水中出火毒一晝夜歇三¶
　　日方可用日換二次夜換一次熬此膏藥極難於¶
　　火候須耐㸔火𦂳慢火猛則藥中火發不特失藥¶
　　性又傷人靣目救助不及千萬謹戒膏藥方甚多¶
　　不下數十治疽之神無出此方千金不換杖瘡尤¶
　　妙¶
<pb:KR3e0076_WYG_029-32a>¶
萬金膏　治癰疽發背諸般瘡癤從髙墜堕打撲傷損¶
　脚膝生瘡逺年㾾瘡痔漏一切惡瘡又云専治發背¶
　神妙不可具言或初覺若做瘡用牛皮膠令稀稠得¶
　所如藥化攤在毛頭紙上於初覺處或有做瘡處貼¶
　次用軟布帕子二條於釅米醋内煮令熱漉出互相¶
　於膠紙上乗熱蒸熨不可令布帕冷布帕二條不可¶
　都齊漉出常留一條於醋内煮候蒸熨得一條冷時¶
　却取醋内煮者熨之俟冷却又於醋内取熱布蒸熨¶
<pb:KR3e0076_WYG_029-32b>¶
　庻幾常得熱布替換即易見效若瘡痒乃是藥攻其¶
　病須忍痒不止直候膿出將盡即濃煎貫衆湯候温¶
　洗去膠紙次日依前更洗若上有膿又如前法蒸熨¶
　雖連數日蒸熨不妨但要瘡中膿盡瘡乾為度然後¶
　用生肌紅玉散掺在瘡上即以萬金膏貼毎日一上¶
　或兩上每用再蒸熨並如前先鋪膠紙於瘡上了亦¶
　如前用貫衆湯洗去膠紙¶
　龍骨　鱉甲　𤣥参　黄栢　草烏　黄連　烏賊¶
<pb:KR3e0076_WYG_029-33a>¶
　魚骨　黄芩　白芨　白蘝　猪牙皂角　木鼈子¶
　當歸　白芷　川芎　厚朴(去粗/皮)槐枝　桞枝(各四/寸長)¶
　(二十/一條)乳香(另/研)沒藥(另研各/半兩)黄丹(水飛净炒過/一斤八兩)清麻油¶
　(四斤入前藥熬赤色/去柤秤净油三斤)¶
　　右除乳沒丹外餘藥入油内慢火煎候白芷焦色¶
　　去粗入黄丹一半不住手攪令微黑色更入黄丹¶
　　仍攪待滴入水中成珠不粘手為度攪温下乳沒¶
　　末攪勻磁器盛用時量瘡大小攤紙貼之治諸惡¶
<pb:KR3e0076_WYG_029-33b>¶
　　瘡加自然銅肉桂各一分一方無當歸¶
磨風膏　治頭靣五發瘡腫疥癬等疾及湯泡傷磨風¶
　止痛㓕瘢㾗¶
　白附子　白芍藥　白茯芩　零令香　白芨　白¶
　蘞　白芷　白檀　藿香　升麻　細辛　黄耆¶
　甘草　杏仁(去皮尖/各一兩)腦子　括蔞根(一/兩)大括蔞(二兩/去皮)¶
　黄臈　芝麻油¶
　　右前十四味剉油内浸百日於臈日木火炭上銀¶
<pb:KR3e0076_WYG_029-34a>¶
　石器内煎至白芷㣲黄色離火入括蔞二味着内煮¶
　百沸重綿濾去柤再慢火上煉油香下削净黄蠟鎔¶
　開為度傾在磁器内收貯上掺腦子宻封旋用磨風¶
　塗之¶
金絲萬應膏　治攧撲傷損手足肩背并寒濕脚氣疼¶
　痛不可忍小兒脾疳㵼痢咳𠻳不肯服藥者¶
　瀝清(二斤/半)威靈仙(二/兩)萆麻子(二百枚/去皮殻)黄臈(二/兩)木鼈子¶
　(二十八枚/去壳切片)沒藥　乳香(各一/兩)麻油(夏二兩春/秋各四兩)¶
<pb:KR3e0076_WYG_029-34b>¶
　　右先將瀝清同威靈仙下鍋熬化以槐桞枝攪候¶
　　焦黄色重綿濾過以瀝清入水盆候冷成塊取出¶
　　秤二觔净再下鍋鎔開下麻油黄臈萆麻子泥不¶
　　住手槐桞枝攪勻須慢火滴入水中不粘手扯拔¶
　　如金絲狀方可如硬旋再加油少許如軟加瀝清¶
　　試得如法却下乳香沒藥末起鍋在炭火上再用¶
　　槐桞枝攪數百次又以粗布漉下水盆内扯拔如¶
　　金絲頻換水却用小銚盛頓如落馬墜車被傷疼¶
<pb:KR3e0076_WYG_029-35a>¶
　　痛處穴上灸熱貼透骨肉為驗連換熱水數次浴¶
　　之則熱血聚處自消小兒脾疳㵼痢貼肚上咳𠻳¶
　　貼背心上¶
洗藥神硝散　専治癰疽潰爛臭穢¶
　朴硝(一/兩)蛇床子(二兩/研破)¶
　　右二味和勻每用三錢水一碗煎三五沸通手洗¶
　　瘡上用後藥掺之¶
聖效散　收歛瘡口¶
<pb:KR3e0076_WYG_029-35b>¶
　黄栢(一兩去粗/皮炒赤色)穿山甲(一兩炒/黄色)梹榔　木香(各半兩/炒黄色)¶
　　右為末每用少許候大膿出盡洗浄方可乾掺瘡¶
　　上¶
阿膠飲　一切癰疽癤毒¶
　牛膠(剉蛤粉/炒成珠)粉草(各一/兩)橘紅(五/錢)¶
　　分三帖水煎服¶
家藏神騐血竭膏¶
　當歸(酒/洗)白芷　大黄　黄連　黄栢　木鼈子(去/殻)皂¶
<pb:KR3e0076_WYG_029-36a>¶
　角　杏仁　露蜂房(各一/兩)乳香　沒藥　血竭(各二/兩)¶
　血餘(一/兩)飛丹(一/斤)麻油(二/斤)¶
　　右除乳沒血竭餘藥入油熬焦去渣熬至滴水成¶
　　珠下丹將桞樹棍不住手攪軟硬得中入乳香等¶
　　攪勻即成膏矣　薛立齋云血竭取其以毒攻毒¶
　　也若惡瘀已去毒氣既消宜用神效當歸膏以其¶
　　生肌續筋也¶
李氏云癰疽不服内托散及失宣通内毒以致咽喉口¶
<pb:KR3e0076_WYG_029-36b>¶
　舌生瘡甚則生紅黑菌害人甚速當用琥珀犀角膏¶
　治之向有患此症者諸法不效與此藥一日而安¶
琥珀犀角膏¶
　真琥珀　犀角　辰砂(飛/)茯苓(各二/錢)氷片(二分/半)人参¶
　(三/錢)酸棗(炒二/錢)¶
　　右為末煉蜜丸彈子大每服一丸麥門冬湯化下¶
李氏云癰疽不服托裏之藥熱毒内攻喉舌生瘡甚至¶
　黑爛當服犀角散以觧其毒¶
<pb:KR3e0076_WYG_029-37a>¶
　犀角屑　𤣥参　升麻　黄蓍　赤芍　麥門冬(去/心)¶
　生粉草　當歸(各一/兩)大黄(㣲炒/三兩)¶
　　右為粗末每服三錢水煎¶
薛氏云前方破血降火内踈之劑也若其脉沉寒大便¶
　秘結發熱作渴喜飲冷者屬熱蓄於内方可用之若¶
　其脉虚浮大便不結發熱作渇畏飲冷者乃屬血虚¶
　於外可用當歸補血湯若尺脉洪數而無力發熱作¶
　渴小便頻數者屬腎水不足虚火上炎宜用加减八¶
<pb:KR3e0076_WYG_029-37b>¶
　味丸盖此症多因腎水虧虚火上炎故也¶
内托黄耆丸　治針砭所傷惡寒發熱膿水不止肌肉¶
　不生瘡口不歛¶
　黄耆(八/兩)川歸(酒洗/三兩)肉桂心　木香　沉香(各一/兩)菉荳¶
　末(四/兩)乳香¶
　　右為末以薑汁打菉荳末糊為丸白湯吞¶
薛氏云若肌肉傷而瘡口不斂用六君子湯以補脾胃¶
　　若氣虚惡寒而瘡口不斂用補中益氣湯以補脾¶
<pb:KR3e0076_WYG_029-38a>¶
　肺　若血虚發熱而瘡口不斂用四物参朮以滋肝¶
　脾　若膿多而瘡口不斂用八珍湯或十全大補湯¶
　以養血氣經云脾主肌肉如前藥未應但用四君歸¶
　蓍以補脾胃更不應乃下元陽虚急用八味丸以壯¶
　火生土若脉數發渇者難治此真氣虚而邪氣實也¶
李氏云近有數人病背疽或先寒後熱先熱後寒或連¶
　日或間日必嘔痰大汗而止皆用柴胡常山不應乃¶
　脾氣不正復感寒邪痰盛而作遂先用不換金正氣¶
<pb:KR3e0076_WYG_029-38b>¶
　散次用排膿内補散木香湯三日而愈　若外邪既¶
　去而仍嘔不止宜用六君子湯以補脾胃　大凡胃¶
　氣虚而作嘔者必喜温熱毒内攻而作嘔者必喜冷¶
　治當辯之¶
家𫝊不換金正氣散　治感冐風寒或傷生冷或瘴&KR1211;¶
　或疫癘¶
　蒼术(米泔浸/炒四兩)厚朴(薑汁拌/炒四兩)炙粉草(二/兩)橘紅(三/兩)藿香葉¶
　半夏(薑制/二兩)木香(濕紙/包煨)人参　白茯苓(各一/兩)¶
<pb:KR3e0076_WYG_029-39a>¶
　　右每服五錢加薑棗水煎服¶
凢疽愈後忽發渇而不救者十有八九或先渴而患疽¶
　者尤為難治急用加减八味丸可免前患如能乆服¶
　永不作渇亦無疽症且氣血皆壯真神劑也¶
薛氏云前症屬腎水枯涸虚火上炎口乾作渴飲水無¶
　度或舌黄作裂小便頻數或痰氣上壅煩躁不寧或¶
　二三年先作渇飲水或口舌生瘡兩足發熱多痰或¶
　瘡愈三年而口乾作渴小便頻數急用前藥多有復¶
<pb:KR3e0076_WYG_029-39b>¶
　生者能逆知其因預服前丸可免此患若兼手足厥¶
　冷真陽虚也宜服八味丸大凢瘡後審其腎水不足¶
　用加减八味丸中氣虚弱用補中益氣湯氣血虚弱¶
　用十全大補湯陽氣虚寒加薑桂如不應用八味丸¶
加减八味丸¶
　熟地黄(八/兩)乾山藥　山茱茰(去/核)五味子(炒各/四兩)肉桂(一/兩)¶
　牡丹皮　白茯苓(各三/兩)澤㵼(切片蒸五/次焙三兩)¶
　　右煉蜜為丸梧子大每服八十丸五更未言語前¶
<pb:KR3e0076_WYG_029-40a>¶
　　白湯下¶
黄耆六一散¶
　黄耆(六/兩)粉草(半生半/炙一兩)¶
　　右為末每服二錢空心日午白湯調下不應作大¶
　　劑水煎服¶
薛氏云忍冬丸觧熱毒消渴之藥也六一湯補氣虚作¶
　渇之藥用之無有不騐¶
五味子湯　腎水枯涸口燥舌乾¶
<pb:KR3e0076_WYG_029-40b>¶
　五味子　麥門冬(各一/兩)黄蓍(炒三/兩)人参(二/兩)炙甘草(五/錢)¶
　　右每服五錢水煎服　此方乃滋其化元之劑設¶
　　腎水既涸虚火上炎燥渇須佐以加减八味丸¶
李氏云疽疾將安每日當服十全大補湯以補氣血宜¶
　與排膿内補十宣散相間服¶
薛氏云潰瘍屬氣血俱虚補之固當若患腫瘍而氣血¶
　虚弱者尤宜預補否則潰而不歛凡大病之後氣血¶
　未復多致再發若不調補必變為他症而危或悞以¶
<pb:KR3e0076_WYG_029-41a>¶
　為瘡毒復發反行攻伐速其斃也深可戒諸¶
神效托裏散　治一切癰疽發背腸癰¶
　黄耆(塩水/炙)忍冬葉　當歸(各五/錢)粉草(二/錢)¶
　　右酒煎服渣敷患處　此乃托裏消毒之良劑也¶
神效𤓰蔞散　治乳癰瘰癧與立效散相間服¶
　黄𤓰蔞(一枚/杵碎)當歸尾　甘草節(五/錢)沒藥(另研/一錢)¶
　　右用酒三碗煎一碗分三次服未成即消已成即¶
　　潰¶
<pb:KR3e0076_WYG_029-41b>¶
立效散　治癰疽瘰癧¶
　皂角刺(半斤/炒赤)粉草(二/兩)乳香　沒藥(另末各/一兩)黄𤓰蔞(五/個)¶
　(連皮/研碎)¶
　　右每服一兩好酒煎服¶
薛氏云二方治癰疽瘰癧觧毒止痛通用之良劑也若¶
　瘰癧寒熱焮痛腫赤乃肝經氣病當清肝火以養肝¶
　血若寒熱既止而核不消乃肝經之血亦病也當養¶
　肝血以清肝火若初如豆粒着於筋肉色不變内熱¶
<pb:KR3e0076_WYG_029-42a>¶
　口乾精神倦怠久不消潰乃脾肝虧損當健脾土培¶
　肝木外臺秘要云肝腎虚熱則生癧矣病機云瘰癧¶
　不係膏粱丹毒因虚勞氣鬰所致補形氣調經脉其¶
　瘡自消若悞下之必先犯病禁經禁矣¶
緑雲散　治五發毒瘡於背腦或手足　此方治金石¶
　發疽果有神效¶
　鳳尾草(形如鳳尾葉背有/金星炙乾一兩)粉草(一/錢)¶
　　用酒一碗煎三五沸入冷酒一碗飲之以醉為度¶
<pb:KR3e0076_WYG_029-42b>¶
　　立效¶
清凉膏　治一切瘡瘍膿去後用之¶
　當歸(二/兩)白芷　白芨　木鼈子(去/殻)　黄栢　乳香¶
　白蘞　白膠(各五/錢)黄丹(净五/兩)麻油(十二/兩)¶
　　右入油煎黑去柤入黄丹以槐桞枝不住手順攪¶
　　再煎成膏乃下乳香等藥¶
碧油膏　止痛排膿灸後用此¶
　桃枝　桞枝　桑枝　槐枝　乳香　血竭(各五/錢)黄¶
<pb:KR3e0076_WYG_029-43a>¶
　丹(净四/兩)¶
　　右用麻油十兩照常法煎成膏入乳香等任貼¶
神效酒煎散　治一切瘡瘍其效如神¶
　人参　沒藥　當歸尾(各一/兩)甘草　括蔞(一枚半/生半炒)¶
　　右以酒三碗煎二碗分四服柤焙乾加當歸末一¶
　　兩酒糊丸桐子大每服五十丸以酒下　善消毒¶
　　活血¶
經騐方　治金石發癰¶
<pb:KR3e0076_WYG_029-43b>¶
　黑鉛(一/斤)甘草(三/兩)¶
　　右用酒一斗置磁器内先以甘草置在一邉另將¶
　　鉛鎔投酒一邉取鉛再鎔仍投九度取酒飲醉寝¶
　　即愈¶
治癰疽用生甘草為末酒調二錢服連進數服自消¶
　前方乃清熱消毒之劑若因膏粱積熱金石蓄毒血¶
　氣壅滯者最宜如脾胃虚血氣痞滯者不宜概用恐¶
　胃寒故也¶
<pb:KR3e0076_WYG_029-44a>¶
升麻湯　肺癰胸乳間作痛嘔吐膿血腥穢¶
　升麻　苦梗　薏仁　地榆　黄芩　赤芍　丹皮¶
　甘草¶
　　各等分水煎服¶
榖道前後生癰謂之懸癰　粉草一兩截斷以澗水浸¶
　潤炙令透内細剉無灰酒煎服有人患此已破服兩¶
　劑瘡即愈¶
崔氏云治手足甲疽或因修甲傷肉或因損足成瘡潰¶
<pb:KR3e0076_WYG_029-44b>¶
　爛上脚用緑礬置鐵板上煅色赤如金者為真沸定¶
　取出研末以鹽湯洗搽之¶
薛氏云前症即脫疽也此方固有良騐尤當調元氣為¶
　善大抵此症先醇酒炙&KR1020;膏粱厚味傷脾或房勞虧¶
　損腎水故有先渴而後患有先患而後渴者若色赤¶
　作痛自潰可治黑色不潰不治色赤作痛者先用隔¶
　蒜灸活命飲托裏散再用十全大補湯加减八味丸¶
　色黯不痛者隔蒜灸桑枝灸亦用十全大補湯加减¶
<pb:KR3e0076_WYG_029-45a>¶
　八味丸則毒氣不致上侵元氣不致虧損庻可保生¶
　亦有因修手足口咬等傷者若元氣怯弱或犯勞事¶
　外塗寒凉内服尅伐損傷脾胃患處不潰色黯上延¶
　亦多致死重者須觧去當以脚刀轉觧周&KR0008;輕拽使¶
　筋隨骨出而毒得洩否則毒筋内斷仍上潰雖去無¶
　益且偏僻之處氣血罕到藥難導逹况攻毒之劑先¶
　傷脾胃反損元氣不若灸法為良重者湏觧毒為善¶
　故孫真人云在肉則剜在指則截雖親之遺體不忍¶
<pb:KR3e0076_WYG_029-45b>¶
　毁傷然不如是則勢必至於夭歿非體親之心也况¶
　患處已壊雖觧不痛又何憚而不為乎女子亦有此¶
　患多因鬰怒虧損肝脾所致治法與前同¶
　　疔瘡(多生四肢發黄疱中或紫黑/必先痒后痛先寒后熱也)¶
夫疔瘡者皆臓腑積受熱毒邪氣相摶於經絡之間以¶
　致血凝滯注於毛孔手足頭靣各隨五臓部分而發¶
　也其形如粟米或疼或痒以致遍身麻木頭眩寒熱¶
　時生嘔逆甚則四肢沉重心驚眼花盖疔腫初發時¶
<pb:KR3e0076_WYG_029-46a>¶
　突起如疔盖故謂之疔含蓄毒氣突出寸許痛痒異¶
　常一二日間害人甚速是尤在癰疽之上也内經以¶
　白疔發於右鼻赤疔發於舌根黄疔發於口唇黑疔¶
　發於耳前青疔發於目下盖取五色之應五臓各有¶
　所屬部位而已然或肩或腰或足發無定處如在手¶
　足頭靣及骨節間者最急其餘猶可緩也凡疔瘡皆¶
　宜刺瘡中心至痛處又刺四邉十餘刺令惡血出乃¶
　敷藥藥力方得入於針孔中則佳若不刺破藥力不¶
<pb:KR3e0076_WYG_029-46b>¶
　能入又㸔口中頰邊舌上有赤黑如珠子者是也諸¶
　疔名目雖多其治法略同初起宜以針刺出毒血將¶
　蟾酥丸或迴疔錠子之類從針孔絍入之上用膏藥¶
　貼之仍服飛龍奪命丹發汗及五香連翹漏蘆湯之¶
　類并清心之劑盖諸瘡皆屬心火心清則毒氣消散¶
　而易愈矣¶
追毒丹　取黄去疔頭追膿毒立效¶
　蟾酥(用酒/化)蜈蚣(酒/炙)硇砂　白丁香(各一錢無此/味加巴豆)雄黄¶
<pb:KR3e0076_WYG_029-47a>¶
　(二/錢)輕粉(一/錢)硃砂(二錢/為衣)巴豆(七粒去殻/不去油)¶
　　右為末用酒打糊為丸麥子大兩頭尖入於針破¶
　　口内用水沉膏貼之後用膏藥及生肌藥追出膿¶
　　血毒物又有如黑䧟漏瘡者四圍死敗肉不去不¶
　　生肌者不可治也亦用此藥追毒去死肌敗肉生¶
　　新肉愈矣小者用一粒大者加用之病輕者不必¶
　　用針只以手指甲爬動於瘡頂上安此藥水沉膏¶
　　貼之其瘡即時紅腫為度去其敗肉為妙用之神¶
<pb:KR3e0076_WYG_029-47b>¶
　　騐¶
水沉膏　將白芨末放在盞内用水沉下去用紙貼之¶
　如用膏不可用生肌藥　凡用拈㸃之藥用此膏圍¶
　貼則不傷好肉¶
追疔奪命丹　能立取效騐使腫内消¶
　羌活　獨活　青皮(君/)防風(君/)黄連　赤芍　細辛¶
　甘草節　蟬退　殭蠶　金線重樓　澤蘭　金銀¶
　花(各等/分)¶
<pb:KR3e0076_WYG_029-48a>¶
　有膿加何首烏白芷　要通利加青木香大黄梔子¶
　牽牛　毒在下加木𤓰(各等/分)¶
　　右每服五錢先將一貼加澤蘭金銀花各一兩生¶
　　薑十片同藥擂爛好酒鏇之熱服不善酒者水煎¶
　　仍以酒水各一盞半生薑十片煎至熱服之汗出¶
　　為度病退再加大黄二錢煎熱取利一兩次去餘¶
　　毒為妙　此方以藥味觀之甚若不切然效速如¶
　　神萬不失一百發百中如有别証再出宜隨加减¶
<pb:KR3e0076_WYG_029-48b>¶
　　治之　若心煩嘔吐加甘草節(一/錢)菉荳粉(一/錢)酸漿¶
　　水下　嘔逆惡心加乳香荳粉甘草湯下¶
飛龍奪命丹　治疔瘡發背腦疽乳癰附骨疽一切無¶
　頭腫毒惡瘡服之便有頭不痛者服之便痛已成者¶
　服之立愈此乃惡症藥中至寳病危者服之立安萬¶
　無失一係神人之秘方不可輕忽¶
　血竭(一/錢)蟾酥(乾者二/錢酒化)乳香　沒藥　銅录　硃砂(為/衣)¶
　(各二/錢)雄黄(三/錢)輕粉(五/分)膽礬　寒水石(各一/錢)麝香　氷¶
<pb:KR3e0076_WYG_029-49a>¶
　片(各五/分)海羊(二十一條/即蝸牛)蜈蚣(一條酒炙/去頭足)¶
　　右為末先將海羊連殻研如泥和前藥為丸菉豆¶
　　大或加酒打麺糊每服二丸先用葱白三寸爛嚼¶
　　吐於手心男左女右將藥包在葱内無灰酒三四¶
　　盞送下避風處被盖出汗約人行五里許再以熱¶
　　酒數盃催之以汗出為度¶
服前藥二丸即消如汗不出重者再服二丸汗出即效¶
　三五日重者再進二丸即愈　如疔走黄過心者難¶
<pb:KR3e0076_WYG_029-49b>¶
　治汗出冷者亦死　如病人不能嚼葱擂碎裹藥以¶
　熱酒吞下　服此藥後忌服冷水冷物黄𤓰茄子猪¶
　魚鷄鵞羊濕麺一切發毒動風之物不可食之及月¶
　婦狐臭人見之此藥活人萬萬誠外科匙鑰¶
㧞黄藥　用真取蟾酥飛羅麺為丸梧子大可將一丸¶
　放在靣前舌下即時黄出¶
百二散(又名䕶/心散)　治發疔煩躁手足不住發狂者急宜¶
　服之(方在癰/疽門)¶
<pb:KR3e0076_WYG_029-50a>¶
蟾酥膏　治疔　新蟾酥以白麺黄丹搜作劑圓如麥¶
　顆大用指甲爬動瘡上挿入重者針破瘡頭用一粒¶
　内之仍以水沉膏貼¶
囬瘡錠子　治疔瘡大妙¶
　草烏頭(一/兩)蟾酥　巴豆(七箇/去皮)麝香(一/字)¶
　　右為細末麺糊和就揑作錠子如有惡瘡透疔不¶
　　痛無血者用針深刺至痛處有血出以此拰之上¶
　　用膏貼疔瘡四畔拰之其疔二三日自然㧞出此¶
<pb:KR3e0076_WYG_029-50b>¶
　　藥最宜𦂳用　此証大抵與傷寒頗類其中亦有¶
　　可針鎌砭射出血者亦有乆而敗爛出膿者其間¶
　　變異百端不可不慎也¶
内托連翹散　疔瘡出時皮色不變不疼痛按揺不動¶
　身發寒熱便是此瘡有水疔魚臍疔紫燕疔火疔諸¶
　般疔瘡如瘡黄於黄上用針刺仍服内托散自然消¶
　散¶
　連翹　生地　白芷　赤芍(各一/兩)大黄　山梔(去頂/蒂)¶
<pb:KR3e0076_WYG_029-51a>¶
　薄荷(各七/錢)朴硝(二/兩)黄芩(五/錢)甘草(一兩/半)¶
　　每服一兩燈心竹葉各十莖水煎服其人喘加人¶
　　参少許大病只三四服愈如服下心煩嘔者以䕶¶
　　心散止之¶
䕶心散¶
　甘草(五/錢)菉荳粉(一/兩)¶
　　為末分作二次酸虀水下¶
破棺丹　治疔走黄不止¶
<pb:KR3e0076_WYG_029-51b>¶
　川歸　赤芍藥　山梔仁　牽牛(各二/兩半)連翹　牡蠣¶
　金銀花　紫花地丁(各一/兩半)京三稜　甘草(各二/兩)大黄¶
　(三兩/半)¶
　　右為末煉蜜丸彈子大每服一丸童便化開服忌¶
　　飲酒及生冷¶
治疔走了黄打滚將死者　牡蠣　大黄　木通　山¶
　梔子　金銀花　連翹　牛蒡子　地骨皮　乳香¶
　沒藥　括蔞　皂角刺　每服五錢壯實者加朴硝¶
<pb:KR3e0076_WYG_029-52a>¶
　用水一碗酒半碗煎服此乃救命仙方也¶
鐵粉散　治冷疔瘡經久不效用此大妙¶
　多年生鐵(炒過/三錢)松脂(一/錢)黄丹　輕粉(各五/分)麝香(一/分)¶
　　右為細末清油調塗瘡口立效¶
走馬赴筵丹　治疔瘡¶
　沒藥　乳香　硼砂　碙砂　雄黄　輕粉(各三/錢)氷¶
　片(一/分)麝香(一/分)¶
　　右為細末蟾酥汁和為丸黄米大每服一丸温酒¶
<pb:KR3e0076_WYG_029-52b>¶
　　送下立效¶
金砂散　取疔瘡¶
　道人頭(㣲炒一兩/即蒼耳子)碙砂(三錢/半)雄黄(三/錢)蟾酥(以多/為妙)¶
　　右將瘡四圍刺破以少油調藥末置於瘡内緋帛¶
　　封之數日疔自出¶
蒼耳散　治一切疔腫神效¶
　蒼耳草根莖苖子但取一色便可用燒存性研細末¶
　用好米醋米泔澄淀和如泥隨瘡大小塗上厚二分¶
<pb:KR3e0076_WYG_029-53a>¶
　乾即易之不過十度即㧞根出須針破塗之加雄黄¶
　尤妙¶
蒼耳與白梅研爛貼疔上拔去根　毒氣入腹嘔吐者¶
　搗蒼耳汁飲之立效¶
治疔最有效用蟬退殭蠶為末醋調塗四圍留瘡口俟¶
　根出稍長然後拔去再用藥塗　海藏方單用殭蠶¶
　為末津調塗亦佳¶
治疔危篤者二服即愈輕者一服立效¶
<pb:KR3e0076_WYG_029-53b>¶
　土蜂房(一小窠全此物/能利大小便)蛇蛻(一條/全)¶
　　用瓦器盛塩泥固濟火煅存性研為細末每服一¶
　　錢空心好酒調下少頃腹中大痛痛止其瘡已化¶
　　黄水矣仍服后方¶
五聖散¶
　大黄(一/兩)生薑　皂角刺　金銀花(各二/兩)𤓰蔞(一/枚)甘草¶
　(一/兩)¶
　　用好酒二升煎八分不拘時服¶
<pb:KR3e0076_WYG_029-54a>¶
治疔瘡最驗　蒼耳　臭牡丹　各一大握搗爛新汲¶
　水調服㵼下黑水即愈　單用蒼耳葉搗汁和童便¶
　服一日三次立效¶
肘後方　疔腫垂死者一服立效　菊花葉(紫莖/者)一握¶
　搗取汁一升入口即活此神騐(根莖葉花/皆可用)¶
蒼耳散　治疔瘡累用神效¶
　蒼耳根(三兩/五錢)烏梅(五/箇)帶鬚葱(三/根)¶
　　用酒二鍾煎至一鍾熱服出汗後不散然後用勝¶
<pb:KR3e0076_WYG_029-54b>¶
　　金散¶
勝金散　取鐵銹炒為末每服四錢或三五六錢用&KR0034;¶
　水滚過停冷調服不吐為佳¶
　　反花瘡(瘡有努肉凸/出者是也)¶
聖恵方治諸瘡努肉如蛇頭出數寸者硫黄末敷之即¶
　縮¶
肘後方　治瘡有肉突出烏梅燒灰敷立消¶
又方　　白梅肉杵細入蜜揑成餅貼之妙¶
<pb:KR3e0076_WYG_029-55a>¶
又方　　馬齒莧燒灰研末猪脂調敷¶
瘡突出寸許根如小荳或大如梅者用花脚蜘蛛絲纒¶
　其根則漸乾而自脫落¶
又方¶
　甘草(半生/半炒)枯礬　人中白　宻佗僧(各等/分)¶
　　右為細末以童便半盞用無灰酒和熬竹箆攪成¶
　　膏塗瘡上日三五次¶
經騐方¶
<pb:KR3e0076_WYG_029-55b>¶
　胭脂丕　貝母(各三/錢)胡粉(二錢/半)白硼砂　沒藥(各二/錢)¶
　　為末先用温漿水洗後服藥¶
　　雜瘡¶
諸惡瘡入心腹嘔逆藥食不下¶
　菉豆粉(半/兩)乾胭脂(三/錢)定粉(二/錢)¶
　　為細末新水調下效¶
天泡瘡通聖散及蚯蚓泥畧炒蜜調敷妙若從肚皮起¶
　者裏熱發外速服通聖散¶
<pb:KR3e0076_WYG_029-56a>¶
天行斑瘡須臾遍身皆戴白漿此惡毒氣永徽四年此¶
　瘡自西域東流於海内但煮葵菜葉以蒜虀啖之即¶
　止¶
人靣瘡　昔有人左膊有瘡如靣歴試諸方惟後以貝¶
　母為末水調灌之数日乃結痂遂愈¶
足指内生鷄眼子　用鷄胃中食揩之餘者以石壓之¶
　立騐¶
天泡瘡小麥炒焦為末以生桐油調敷效若神速¶
<pb:KR3e0076_WYG_029-56b>¶
治一切瘡疥神異膏¶
　全蠍(去尾洗/七枚)蛇床子(取末/三錢)皂角(一/錠)巴豆(去殻/七粒)麻油(一/兩)¶
　黄﨟(半/兩)雄黄(另研末/三錢)輕粉(另研/五分)¶
　　右先用全蝎皂角巴豆煎油黑色去柤入䗶化開¶
　　取出俟冷入雄黄輕粉蛇床子末攪勻成膏毎用¶
　　少許搽瘡上湏先以苦参湯洗過絶妙¶
苦参湯¶
　苦参　蛇床子　白礬　荆芥¶
<pb:KR3e0076_WYG_029-57a>¶
　　各等分煎湯温洗¶
治漏瘡不收口　五倍子末　血竭末填塞之效¶
治一切瘡葵花散¶
　葵花　梔子　黄連　黄栢(各等/分)¶
　　為末冷水調貼痛處¶
百合散　治頥頦瘡一名獨骨瘡¶
　百合　黄栢(各一/兩)白芨(二錢/半)萆麻子(五十/粒)¶
　　為末朴硝水和餅貼日三五次¶
<pb:KR3e0076_WYG_029-57b>¶
靣上耳邊生浸滛瘡久不愈出黄水(名香/瓣瘡)¶
　羖羊鬚　荆芥　乾棗(去核各/二錢)¶
　　俱燒存性研末入膩粉半錢每用少許清油調搽¶
　　先以温湯净洗拭乾塗藥二三次效　亦治大人¶
　　小兒兩脗生瘡¶
附子散　治冷瘡日夜發歇疼痛¶
　附子(半兩炮/去皮臍)川椒(去/目)雄黄(研末各/二錢半)枯礬(七錢/半)¶
　　右為末麻油調敷瘡上日二次¶
<pb:KR3e0076_WYG_029-58a>¶
白蒺藜散　熱毒瘡瘙痒心神壅躁¶
　白蘚皮　白蒺藜(炒去/刺)防風(去/芦)川大黄(炒/)赤芍藥¶
　梔子　麥冬　條芩　𤣥参　桔梗　前胡　炙甘¶
　草(各一/兩)¶
　　為末每服二錢食後薄荷湯調服¶
七寶散　熱汗浸漬成瘡痒痛不止¶
　黄蓍　川歸　防風　荆芥穂　地骨皮　木通(各/二)¶
　(兩/)明礬(一/兩)¶
<pb:KR3e0076_WYG_029-58b>¶
　　每用一兩水煎五六沸去柤稍熱渫淋患處拭乾¶
　　避風　東垣此方曾治推車客皮膚皺裂不任痛¶
　　兩手不能執轅足不能履地因製此藥與之即效¶
　　明日遂行自是屢用屢效¶
玉女英　治瘡痒痛¶
　滑石(五/分)菉荳粉(㣲炒/四兩)¶
　　右末之用綿包撲上妙　一方加棗葉一兩¶
連翹飲　治諸惡瘡紅赤痛痒心煩口乾及婦人血風¶
<pb:KR3e0076_WYG_029-59a>¶
　赤斑圓㸃開爛成瘡痒痛流黄水¶
　連翹　生地　川歸　括蔞根　荆芥　黄芩　赤¶
　芍　麥冬　瞿麥　术通　大力子(炒/)防風　山梔¶
　川芎　甘草(各等/分)¶
　　每服五六錢水煎加燈心二十莖不拘時服¶
紫花地丁散　諸惡毒瘡腫痛如神¶
　川歸　紫花地丁　大黄　赤芍藥　金銀花　黄¶
　蓍(各半/兩)甘草根(二/錢)¶
<pb:KR3e0076_WYG_029-59b>¶
　　每服一兩水酒各一碗煎服¶
水銀膏　月蝕瘡多在兩耳及竅邉隨月盈虚¶
　水銀(二錢/半)黄連末　胡粉　松脂(各半/兩)猪脂(四/兩)¶
　　右先熬猪脂令沸入松脂諸藥及水銀攪令勻磁¶
　　器收先以鹽湯洗净塗上日三五度¶
治甲疽瘡录礬散¶
　緑礬(燒赤/五錢)盧薈(一錢/半)麝香(二分/半)¶
　　俱為末以絹袋盛包患指扎定以差為度¶
<pb:KR3e0076_WYG_029-60a>¶
漆瘡　生蠏取黄塗之效¶
又方　湯浸茫硝冷洗之效　明礬湯洗亦妙¶
又方　生紫蘓擦之累效　又人乳汁敷之好¶
又方　乾荷葉一斤水一斗煮濃汁洗瘡上日三瘥¶
又方　無名異末水調服¶
代指　手指甲頭腫痛¶
　烏梅肉并仁　研爛醋調稀入指浸之愈¶
升麻和氣飲　治瘡腫癤疥痒痛¶
<pb:KR3e0076_WYG_029-60b>¶
　升麻　桔梗　蒼术　乾葛　甘草　大黄(煨各/一錢)陳¶
　皮(二/錢)當歸　半夏　茯苓　白芷　乾薑　枳殻(各/五)¶
　分白芍(一錢/半)¶
　　右作一服水煎服¶
當歸飲子　治瘡痒疥癬濕毒風燥¶
　當歸　川芎　防風　白芍　生地　蒺藜　荆芥¶
　(各一/錢半)何首烏　黄蓍　甘草(各一/錢)¶
　　右作一帖水煎食逺服為末亦可¶
<pb:KR3e0076_WYG_029-61a>¶
除濕散　大治一切風毒疥癬癩痒狀如癩風¶
　苦参　何首烏　荆芥穂　蔓荆子　薄荷(各一/兩)白¶
　芷　烏蛇(酒浸一/宿焙乾)天麻　川芎　防風(各半/兩)¶
　　右為末每服三錢酒調下日進三次六日一浴令¶
　　汗出血氣宣通一月膚澤如故¶
一掃散　一切瘡疥但相對而生者便是不問乾濕痒¶
　痛日近年深用之立效¶
　藜蘆皮(二/兩)雄黄(五/錢)輕粉(十/帖)蚌粉　水粉(各一/兩)¶
<pb:KR3e0076_WYG_029-61b>¶
　　為末用大鯽魚一對入麻油煎熟去魚攤冷調藥¶
　　搽瘡　若效遲加信末少許研杏仁十粒近隂處¶
　　勿加¶
消毒飲(丹溪云消毒/散氣表藥也)¶
　防風(一/兩)甘草(二/兩)荆芥穂(三/兩)大力子(四/兩)¶
　　每服五錢水煎服¶
治皮膚風熱遍身生[病-丙+(穩-禾)]疹　大力子　浮萍等分為末¶
　薄荷湯調下二錢日再¶
<pb:KR3e0076_WYG_029-62a>¶
東垣云　每風瘡大風病相似好桑葉洗蒸一宿日乾¶
　為末白湯調服二錢¶
殭蠶散　治風遍身[病-丙+(穩-禾)]疹痛疼成瘡¶
　白殭蠶(洗焙/黄)¶
　　為末每服一錢酒調服一日三次立瘥¶
衍義方　有人病遍身風熱細疹痒痛不可任連腦脛¶
　臍腹及近隂處皆然涎痰多夜不得卧¶
　苦参末一兩皂角二兩水一大升揉取汁銀石器熬¶
<pb:KR3e0076_WYG_029-62b>¶
　成膏和苦参為丸如梧桐子大每服二十丸温水吞¶
　次日便愈¶
小兒靣瘡通靣爛無完膚膿水流漓百藥不效陳年臈¶
　猪脂不入鹽者敷之若神¶
治諸般瘡疥加减法　腫多加白芷開鬰　痛多加白¶
　芷方觧石　痒多加枯礬　隂囊瘡加呉茱茰濕多¶
　香油調　乾痒出血加大黄黄連猪脂調　蟲多加¶
　蕪荑錫灰梹榔藜蘆斑猫　紅色加黄丹　青色加¶
<pb:KR3e0076_WYG_029-63a>¶
　青黛在上加通聖散　在下部多用濬川丸下之¶
　脚腫多出血加血分濕熱藥¶
膿胞瘡　治熱為主帶燥濕¶
　黄芩　黄連　大黄(各三/錢)蛇床子　寒水石(二/錢)黄丹¶
　(五/分)白礬(一/錢)輕粉　白芷　無名異(各少/許)木香(少許痛/者加)¶
　　為細末麻油調搽¶
蟲瘡如癬狀退熱殺蟲為主　乾疥瘡開鬰為主加吳¶
　茱茰　蕪荑　黑狗脊(殺/䖝)樟腦(一/錢)松脂(頭上多/加之)白礬¶
<pb:KR3e0076_WYG_029-63b>¶
　雄黄　硫黄　水銀(殺/蟲)黄連　方觧石(一/分)蛇床子(定/痒)¶
　(殺/)松皮灰(膿多及栢油謂/搽濕多加之)¶
疥癩瘡春天發焦疥開鬰為主不宜&KR0946;破¶
　枯礬　吳茱茰(各二/錢)樟腦(五/分)輕粉(十/帖)寒水石(二錢/半)蛇¶
　床子(二/錢)黄栢　大黄(各/錢)硫黄(一/錢)梹榔(一/錢)¶
　　右為末猪脂調搽¶
治瘑疥濕瘡浸淫日乆痒不可忍搔之黄水出瘥後復¶
　發取羊蹄根去皮細切熬熟以米醋和先洗净傅上¶
<pb:KR3e0076_WYG_029-64a>¶
　一時再以冷水洗之日一傅瘥若為末傳尤妙¶
外䑓秘要治疥取羊蹄根和猪脂塗上或着鹽少許即¶
　結痂愈¶
千金翼　治遍身風痒生瘡疥茵陳煎濃洗立效¶
衍義云有人患遍身生熱毒瘡痛而不痒手足尤甚至¶
　頸而止粘着衣被曉夕不得睡痛不可忍以菖蒲三¶
　斗剉日乾之為末布席上使恣卧其間仍以衣被覆¶
　之既不粘衣被又復得睡不五七日其瘡如失應手¶
<pb:KR3e0076_WYG_029-64b>¶
　神騐¶
浸滛瘡痛不可忍者發寒熱大薊末水敷瘡上乾則易¶
　之¶
外䑓秘要　治卒發疥秘騐方　風化石灰和醋漿水¶
　調塗隨手即减　一法用石灰炒紅出火氣香油調¶
　敷　千金方淋石灰汁洗之¶
木香散　一切惡瘡多時不歛此能生肌肉止痛¶
　木香　梹榔　黄連(各半/兩)白芷(三/錢)¶
<pb:KR3e0076_WYG_029-65a>¶
　　為末先洗每日一次乾掺有水出勿訝未效再掺¶
　　　又方加地骨皮先於瘡上用温漿水洗濕拭乾¶
　　上藥妙不可言概治下疳瘡如神¶
洗諸瘡疥　取冬𤓰藤或皮煎湯洗妙¶
治風癩瘡黄水瘡此方神效¶
　用新竹筒十箇内裝黑豆一層頭髪一層數層至滿¶
　以稻糠皮火煨之於火盆内週圍同火煨竹筒内汁¶
　滴出以盞接之鵝翎蘸掃於瘡上數日即愈¶
<pb:KR3e0076_WYG_029-65b>¶
神仙活命飲　治一切惡瘡癰疽腫毒¶
　穿山甲(蛤粉炒黄/色净六分)貝母(去心/八分)甘草節(六/分)防風(去皮蘆/五分)¶
　沒藥(六/分)赤芍藥(六/分)白芷(五/分)當歸尾(一/錢)乳香(一/錢)天花粉¶
　(八/分)金銀花(一/錢)陳皮(三/錢)¶
　　右作一服用無灰酒一大碗慢火煎令出氣量上¶
　　下食前後服如患人能飲酒者服藥後隨意飲三¶
　　兩盃為妙詩曰¶
　　真人妙訣世間稀　　一切癰疽總可醫¶
<pb:KR3e0076_WYG_029-66a>¶
　　消腫如同湯沃雪　　化膿立見肉生肌¶
消毒散　治一切惡瘡赤腫疼痛掃之如神¶
　黄連(五/錢)地骨皮(一/兩)朴硝(三/兩)¶
　　右為末每用三五分水一盞煎至七分去渣停冷¶
　　用鷄翎掃之立效¶
　　婦人隂瘡¶
仲景云少隂脉滑而數者隂中即生瘡狼牙湯洗之狼¶
　牙二兩濃煎以綿纒筯頭浸湯瀝洗隂中一日三度¶
<pb:KR3e0076_WYG_029-66b>¶
治隂蝕瘡　洗榻散¶
　甘草(一/兩)乾漆(一/兩)黄芩　地黄　當歸　芍藥(各二/兩)龜¶
　甲(五/兩)¶
　　右細切以水七升煮取一半去渣以綿帛納湯中¶
　　用榻瘡處良乆即易日二度每榻湯可作十里許¶
　　即挹乾捻取甘濕散薄敷瘡上使徧可經半日又¶
　　以湯榻榻訖如前敷藥　有一婢此疾蝕處作兩¶
　　瘡深半寸用此湯并後甘濕散不經七日平復甚¶
<pb:KR3e0076_WYG_029-67a>¶
　　效¶
甘濕散¶
　蚺蛇胆　青木香　硫黄　鐵精　麝香(臨時加入/縁麝辟蛇)¶
　(毒若入早則/蚺膽無力也)¶
　　右等分為末每取一錢井花水調日再服先令便¶
　　利了即以後方桃枝薰下部訖然後取藥如碁子¶
　　安竹管内入下部中日再度¶
桃枝薰法　取東南桃枝五七枝將枝頭輕敲碎綿纒¶
<pb:KR3e0076_WYG_029-67b>¶
　之蘸硫黄末数轉令厚又截一竹筒先入下部中却¶
　將桃枝藥燒着入筒内薰之¶
仲景云蛇床子散濕隂中之主藥¶
　蛇床子仁為末以白粉少許和勻相得如棗大納入¶
　戸中自然濕散¶
荳胚散　隂蝕瘡¶
　菉豆粉　蝦蟆灰(各二/錢半)胭脂胚(一錢/二分)¶
　　右為細末乾掺¶
<pb:KR3e0076_WYG_029-68a>¶
沐浴長春散　男子下元隂濕乆冷隂囊左右夜痒&KR0946;¶
　之則喜住之則痛成瘡流水為害甚苦此方極效¶
　及治婦人隂濕子宫久冷¶
　牡蠣　蛇床子　破故紙　紫梢花　乾荷葉　官¶
　桂(各等/分)¶
　　每用一兩半水一小鍋入葱白數莖煎八分先薰¶
　　後洗却用後津調散¶
津調散　治妬精瘡婦人隂濕瘡膿汁淋漓臭爛¶
<pb:KR3e0076_WYG_029-68b>¶
　黄連　欵冬花(各等/分)麝香(少/許)¶
　　為細末或先以地骨皮蛇床子煎湯洗軟帛拭乾¶
　　津調敷之　忌生湯洗¶
妬精瘡¶
　青黛　欵冬花(等/分)麝香(少/許)¶
　　為末先以桑白皮地骨皮煎湯洗軟帛拭乾津唾¶
　　調末藥敷¶
婦人玉户疳瘡　及小兒走馬牙疳¶
<pb:KR3e0076_WYG_029-69a>¶
　活蜘蛛一枚以生薄荷葉或乾者包蜘蛛燒存性為¶
　末酒調服之妙妙如小兒走馬牙疳以此搽之效¶
　　癬¶
丹溪云初起發熱者防風通聖散去硝黄加浮萍皂角¶
　刺¶
羅太無何首烏散　若脾肺風毒攻腫遍身癬變成[病-丙+(穩-禾)]¶
　疹搔之成瘡或肩背拘急肌肉頑痺手足皴裂風氣¶
　上攻頭靣生瘡及治紫白癜風頑麻風症¶
<pb:KR3e0076_WYG_029-69b>¶
　荆芥穂　蔓荆子　葳靈仙　何首烏　炙甘草¶
　防風　車前子¶
　　各等分為末每服一錢食後温酒調下白湯亦可¶
癬在頸項間后延上至耳成濕癬他治不應以蘆薈一¶
　兩甘草半兩和勻先用温漿水洗癬拭乾敷之效¶
一方¶
　蘆薈　大黄　輕粉　雄黄　蛇床子　川槿皮¶
　梹榔¶
<pb:KR3e0076_WYG_029-70a>¶
　　為末先刮破癬醋調塗之¶
乾癬積年生痂疕搔之黄水出每逢隂雨即痒用狼毒¶
　末塗之¶
栢脂膏　治乾癬¶
　栢油(一/斤)黄臈(半/斤)杏仁(四十/五粒)朴硝(一/抄)¶
　　右件鐵器内用老生薑葱白三根一順攪五七次¶
　　煎沸濾過成膏搽之¶
又方　山荳根末臘猪脂調塗之¶
<pb:KR3e0076_WYG_029-70b>¶
祛濕散　多年濕癬大有神功¶
　蠶沙(四/兩)薄荷(半/兩)¶
　　為末掺之或用生油調搽¶
羌活膏　治頑癬疥癩風瘡成片流黄水乆不瘥¶
　羌活　獨活　明礬　白蘚皮　硫黄　狼毒(各一/兩)¶
　黄丹　白附子　蛇床子(各半/兩)輕粉(二錢/半)¶
　　為細末油調成膏搽之¶
八寶散　治風癩松皮頑癬久不瘥神效¶
<pb:KR3e0076_WYG_029-71a>¶
　藿香　檳榔　破故紙　大腹皮　雄黄　輕粉¶
　硫黄　枯礬¶
　　各等分為末油調搽日三五次痒即搽之¶
香疥藥　治風疥癬瘡黄水瘡牛皮癬¶
　輕粉　水銀　樟腦(各三/錢)大風子(四十/九枚)川椒(四十/九粒)杏¶
　仁(二十/一粒)桕油(一/對)¶
　　為細末疥用絹包於瘡上熨之黄水瘡乾掺神效¶
一抹散　治乾癬不瘥¶
<pb:KR3e0076_WYG_029-71b>¶
　天南星　草烏頭(各用生/者一枚)¶
　　為末以羊蹄根搗取汁調塗不過三次妙絶¶
牛皮癬及乆年頑癬神方¶
　紅粉霜(五/分)明礬(一/錢)蜜陀僧(三/錢)川槿皮(一/錢)杏仁(去皮油/一錢)¶
　　為末津唾調搽一日三次三日全愈¶
脚瘡皮厚如癬或流黄水黄水延處即爛浸滛年久不¶
　愈者　此方屢試屢騐瘡癬俱佳¶
　紅棗二枚去核將皂礬一錢納棗中以苧蔴𦂳扎用¶
<pb:KR3e0076_WYG_029-72a>¶
　好酒二碗慢火煮成膏不要攪動膏成去棗不用以¶
　膏塗患處二三度全愈　若浸淫瘡初塗時略疼少¶
　刻便止其瘡就結乾痂妙甚¶
　　臁瘡¶
夫臁瘡者皆由腎臓虚寒風邪毒氣外攻三里之傍灌¶
　於隂交之側風熱毒氣流注兩脚生瘡腫爛疼痛臭¶
　穢步履艱難此瘡生於臁骨為重以其骨上肉少皮¶
　薄故難愈至有多年無已口開濶皮爛肉現臭穢可¶
<pb:KR3e0076_WYG_029-72b>¶
　畏治法當先取蟲然後敷藥如隔紙膏麝香輕粉散¶
　之類須翹足端坐勿多行履庻可全愈矣¶
隔紙膏　治内外臁瘡¶
　當歸　白芷　黄連　五倍子　雄黄　沒藥　海¶
　螵蛸　血竭　白芨　白歛　黄蘖　厚朴(已上各/五錢)¶
　黄丹　乳香(二錢/半研)輕粉(一/錢)¶
　　右為細末用清油紙貼藥敷瘡上絹帛縳定有膿¶
　　水觧開刮去不潔再貼藥如此数次即愈須先用¶
<pb:KR3e0076_WYG_029-73a>¶
　燒塩湯洗净片帛拭乾待片時水氣乾然後貼藥¶
又隔紙膏　專治臁瘡如神務要用絹帛縳得着實貼¶
　肉方好過兩日取抺净翻貼之¶
　滴乳　沒藥(各二/錢)黄丹(炒紫/色)降真香灰(各兩/半)已上俱¶
　另為細末　真黄䗶(一/兩)真蜂蜜(一茶/盞)¶
　　右將黄丹入銅鏇内炒紫色次下降真香灰末攪¶
　　令勻却下蜜黄䗶另熬化傾入油蜜攪令極匀然¶
　　後下乳香沒藥輕粉片腦再用銅匙攪之又勻待¶
<pb:KR3e0076_WYG_029-73b>¶
　　藥稀稠得所取出磁碗收盛勿令泄氣臨用㸔瘡¶
　　大小攤之油紙綿紙尤佳竹紙不耐藥在中紙在¶
　　外翻覆貼之¶
治臁瘡久不愈¶
　龍骨(二錢/半)乾猪糞(半兩燒/存性)輕粉(少/許)梹榔(半/兩)乳香　沒¶
　藥(各一/錢)¶
　　右為細末先以燒鹽湯洗瘡以軟絹帛拭乾清油¶
　　調敷瘡濕則掺之¶
<pb:KR3e0076_WYG_029-74a>¶
秘𫝊隔紙膏　治年月深乆臁瘡不愈者¶
　老松香　樟腦　谷丹(炒/)水龍骨(即舊船/石灰)輕粉　久¶
　不愈加　白芷　川芎　海螵蛸¶
　　總為細末鎔化松香加少清油和之以油紙隨瘡¶
　　大小糊袋盛藥夾之用水洗净縳在瘡口上二日¶
　　定四日一換若單用白芷川芎螵蛸三味煎水洗¶
　　之立效¶
屢驗方¶
<pb:KR3e0076_WYG_029-74b>¶
　枯礬(三/錢)墨煤(煉存性/一兩)¶
　　研勻以生桐油做隔紙膏貼之先以五棓子川椒¶
　　葱三味煎湯洗拭乾貼藥一日一換七日全愈¶
又方　治似臁非臁¶
　蜂蜜(四/兩)嫩松香(一錢/二分)¶
　　先將蜜鎔滴水成珠次入松香末攪勻如上法做¶
　　貼洗亦同¶
又方¶
<pb:KR3e0076_WYG_029-75a>¶
　麻油(二/兩)熬至滴水成珠又將蜂蜜四兩熬至滴水成¶
　珠將油攙入又將伏龍肝四兩為末入内攪勻成膏¶
　先將瘡洗浄以膏塗之一日一二次其效甚速¶
又方¶
　冬青葉　臈猪膽　百草霜¶
　　二味和勻將冬青葉與本人嚼爛先將瘡用椒葱¶
　　湯洗净乃以膽霜敷後却敷冬青葉三四次便愈¶
粉麝散　治内外臁臭爛数十年不愈者¶
<pb:KR3e0076_WYG_029-75b>¶
　生龜(一/枚)去肉取殻醋一盌炙醋盡為度煅令白烟盡¶
　存性以盌盖在地上出火毒為細末入輕粉麝香拌¶
　勻臨用先以葱水洗乾敷藥妙絶妙絶¶
又方　新起未久者甚好¶
　玉簮花葉小便浸貼一日一換五日愈¶
諸凡癰毒惡瘡多年臭爛成坑不收口者此方極佳一¶
　七成功¶
　乳香　沒藥(各五/錢)天靈盖(煆一/兩)¶
<pb:KR3e0076_WYG_029-76a>¶
　　右為極細末掺之神靈鮑清溪之子患痘後腦癰¶
　　肉爛成坑骨露不收口百藥無功敷此立效¶
　¶
　¶
　¶
　¶
　¶
　¶
<pb:KR3e0076_WYG_029-76b>¶
　¶
　¶
　¶
　¶
　¶
　¶
　¶
　赤水元珠卷二十九¶
