# -*- mode: mandoku-view; -*-
#+TITLE: 赤水元珠
#+DATE: 2015-08-24 23:07:30.157574
#+PROPERTY: ID KR3e0076
#+PROPERTY: BASEEDITION WYG    
#+PROPERTY: JUAN 卷三十
<pb:KR3e0076_WYG_030-1a>¶
欽定四庫全書¶
　赤水元珠卷三十¶
　　　　　　　　　　　　明　孫一奎　撰¶
　　便毒　疳瘡　楊梅瘡¶
夫便毒生於小腹下兩腿合縫之間其毒初發寒熱交¶
　作腿間腫起疼痛是也夫腎為作強之官所藏者精¶
　與智也男女大慾不能直遂其志故敗精摶血留聚¶
　經隧乃結為便毒矣盖腿與小腹合縫之間精氣所¶
<pb:KR3e0076_WYG_030-1b>¶
　出之道路也或觸景而動心或夢寐而不洩旣不得¶
　偶合隂陽又不能忘情息念故精與血交滯而成腫¶
　結也初起切不可用寒凉之藥恐氣血愈滯不淂宣¶
　通反成大患惟當開鬰散氣清利熱毒使精血宣暢¶
　則自然愈矣¶
生生子曰按前論盖思想無窮所願不遂者設也此固¶
　一說而意猶未完果如此論當僧尼孀婦宫人曠夫¶
　多有此患然予目擊啇賈中野合不潔淫妓便搆此¶
<pb:KR3e0076_WYG_030-2a>¶
　疾或疳瘡或楊梅者亦由慾火内熾一旦交合不潔¶
　為淫火冲動膚腠開通是以受毒初發之時慎不宜¶
　以敗毒之藥㵼之何也毒邪非虚不入若復虚胃氣¶
　則毒邪下䧟治之非彌年累月不愈也㨗法只宜發¶
　汗其次利小便膚腠所感之邪汗易散也隂莖腿縫¶
　皆肝經絡肝腎主下焦又肝主小便使毒邪從小便¶
　中出所治皆順也故治之不旬日便可奏功若曾已¶
　發汗利小便體厚邪固而不得宣通者乃以破毒活¶
<pb:KR3e0076_WYG_030-2b>¶
　血調氣之劑攻之俟毒氣宣通隨以補劑托之亦不¶
　失先後着也此予歴試良騐特附於斯¶
　　便毒之劑¶
退毒散　治便毒腫結¶
　穿山甲(蘸醋炙/焦五錢)木猪腰子(醋微炙/三錢)¶
　　為末每服二錢食前老酒調下　次以醋煮肥皂¶
　　研膏敷之妙(木猪腰子/即木猪苓)¶
䨇觧散　治便毒内藴熱氣外挟寒邪精血交滯腫結¶
<pb:KR3e0076_WYG_030-3a>¶
　疼痛¶
　桂皮　川大黄　白芍藥　澤㵼　牽牛(炒取/頭末)桃仁¶
　(去皮炒/各二錢)甘草(一/錢)¶
　　分做二帖生薑五片煎食前日二服先小便快熱¶
　　從小便出後大便利皆是稠毒¶
敷藥方　治便毒腫痛¶
　雄黄　乳香(各二/兩)黄栢(一/兩)¶
　　為末新汲水調敷腫處自消¶
<pb:KR3e0076_WYG_030-3b>¶
括蔞散　治便毒等惡瘡¶
　括蔞(一箇/去皮)牛蒡子(炒/)金銀花(各三/錢)生薑　甘草(各半/兩)¶
　　右忌銅鐵器搥碎以酒一大碗煎數沸空心温服¶
　　微利為度¶
三物湯　治便癰¶
　牡蠣　大黄　山梔子(各等/分)¶
　　為末酒水一大盞煎七分空心温服露一宿尤妙¶
四神散　治便毒初起寒熱欲成癰疽服此神效¶
<pb:KR3e0076_WYG_030-4a>¶
　大黄　木鱉子　殭蠶　貝母(各二/錢半)¶
　　用酒水各一鍾煎至一鍾食前熱服若得汗下為¶
　　妙¶
止痛妙絶飲　治便毒腫硬不消不潰疼痛無已此方¶
　一服立能止痛¶
　人参(五/錢)大黄(五/錢)¶
　　酒水各一鍾煎至一鍾入乳香沒藥末各一錢空¶
　　心食前服¶
<pb:KR3e0076_WYG_030-4b>¶
曾經㵼後而痛腫如故者此胃氣已弱但當補托胃氣¶
　使氣血充實邪乃消釋已潰者亦以此補之生肉¶
　人参　黄耆(各一/錢)粉草(五/分)防風(五/分)柴胡(五/分)當歸(一/錢)赤¶
　芍(五/分)桂枝(四/分)白芷¶
　　棗一枚水煎服¶
立消散　消便毒癰腫如神¶
　全蝎(炒/)核桃(去殻肉只/用隔膜炒)¶
　　等分為末空心酒調下三錢下午再服三日全愈¶
<pb:KR3e0076_WYG_030-5a>¶
消毒五聖湯　治便毒腫疼神效¶
　五靈脂　白殭蠶　鬰金　貝母　大黄(各三/錢)¶
　　酒水各半煎服連服三帖立愈¶
　　下疳之劑¶
七寶㯽榔散　玉莖疳瘡或漸至蝕透久不愈者¶
　㯽榔　蜜佗僧　雄黄　輕粉　黄連　黄栢　朴¶
　硝¶
　　各等分為末先將葱白漿水洗净軟帛挹乾如瘡¶
<pb:KR3e0076_WYG_030-5b>¶
　　濕乾掺如乾少油調搽¶
玉粉散　疳瘡痛不止¶
　蜜佗僧　寒水石(煅/)滑石(各半/兩)膩粉　麝香(各少/許)¶
　　右為末油調敷濕則乾掺¶
金銀花散　治下疳¶
　金銀花　荆芥　朴硝　蛇床子　甘松　白芷¶
　㯽榔¶
　　每用五錢水煎加葱白二根數沸盆盛先薰後洗¶
<pb:KR3e0076_WYG_030-6a>¶
　　一聼上藥¶
敷藥　妙方¶
　多年墻上白螺殻炒竹蛀屑等分研極細每一錢入¶
　梅花片二釐敷此藥就不痛先以川椒芽茶飛鹽煎¶
　湯入小口瓶内將玉莖挿入瓶中先薰後洗¶
治下疰　象皮燒灰存性如乾用油調敷瘡上¶
補遺蛀榦瘡　用黑油傘紙燒灰出火毒𫝊於瘡上便¶
　結靨甚妙¶
<pb:KR3e0076_WYG_030-6b>¶
治外腎隂瘡¶
　抱鷄蛋殻　黄連　輕粉¶
　　各等分為細末用煎過清油調敷¶
　　楊梅瘡之劑¶
初起者宜清表之¶
　荆芥　防風　升麻　葛根　甘草　川芎　蟬退¶
　當歸　柴胡　酒芩　連翹　白蘚皮　皂角刺(各/八)¶
　(分/)猪胰子(二/枚)¶
<pb:KR3e0076_WYG_030-7a>¶
　　先以土茯苓四兩煎湯復煎前藥七日見效¶
又方　&KR0746;蛤蚆三隻去腸雜入雄猪肚内苧麻扎縳水¶
　煮極爛食之蛤蚆亦聼食三五次除根¶
又方　嫩羊七八斤一隻者如常宰治去腸雜以土茯¶
　苓一斤槌碎入腹中苧麻縳定水煮極爛聼食湯准¶
　茶淘飯絶妙絶妙服此後其毒皆發出頭靣俱腫五¶
　日後自消七日全愈¶
神應散肥皂核燒存性五錢另研為末¶
<pb:KR3e0076_WYG_030-7b>¶
　荆芥　何首烏　天花粉　防風　苦参(各一/兩)薄荷¶
　葉(五/錢)¶
　　共為末每日用新鮮白土茯苓八兩雄猪肉四兩¶
　　(入前末藥五分肥/皂核末子一分)共用水七碗煮爛去渣其肉聼¶
　　食湯准茶服不過十日全愈再無他餘症　如善¶
　　肉者可作大劑與之¶
擦藥方　極佳¶
　水銀　明礬(各一/兩)杏仁　大黄(各二/兩)膽礬(三/錢)¶
<pb:KR3e0076_WYG_030-8a>¶
　　俱為細末用香油拌勻擦手心脚心前後心每日¶
　　擦三次不可見風擦至七日口中熱氣出或喉嚨¶
　　作疼乃藥力到也以後解毒藥二帖除根¶
　防風　荆芥穂　牛蒡子　　参　生地　連翹¶
　黄芩　黄連　大黄(三/錢)白蘚皮(各一/錢)土茯苓(四/兩)¶
　　水六碗煎三碗不拘時服¶
㸃廣瘡方¶
　杏仁(去皮/取霜)真輕粉(各一/錢)雄黄　辰砂(各五/分)¶
<pb:KR3e0076_WYG_030-8b>¶
　　為極細末以雄猪胆汁調搽一日三次三日愈¶
楊梅瘋　十年二十年筋骨風泡腫痛¶
　土茯苓(三/斤)川椒(二/錢)甘草(三/錢)黑鉛(一/斤)青藤(三/錢)¶
　　右以好酒入罈將藥用袋盛煮服之妙¶
洗楊梅瘡方¶
　臭梧桐　野菊花　金銀花¶
　　三味煎湯入舊馬桶内薰之一日二次有痔漏加¶
　　枸杞子¶
<pb:KR3e0076_WYG_030-9a>¶
楊梅瘡并楊梅風方¶
　川歸　防風　牛膝　羌活　甘草　木𤓰　金銀¶
　花　皂莢子　熟地　川芎(各一/錢)¶
　　土茯苓四兩水五鍾煎三鍾分三次服¶
加味遺粮湯　治楊梅瘡風毒及悞服輕粉癱瘓筋骨¶
　疼痛不能動履者服此除根¶
　防風　木𤓰　木通　苡仁　白蘚皮　金銀花(各/五)¶
　(分/)皂筴子(四/分)　如虚弱加　人参　當歸(各七/分)¶
<pb:KR3e0076_WYG_030-9b>¶
　　土茯苓二兩即仙遺粮也右以水煎空心服一日¶
　　三服輕者十日可愈重者必四十日痊¶
　　楊梅漏¶
猪蹄子湯　治楊梅漏¶
　牙皂(去皮/絃炒)麻黄　防風　連翹　地黄(各三/分)牙硝(一/分)¶
　(半/)土茯苓(四/兩)¶
　　雄猪前蹄一隻水三碗同藥煮熟聼食湯亦盡喫¶
　　半月全愈¶
<pb:KR3e0076_WYG_030-10a>¶
又方¶
　皂角(五/錢)金銀花(五/錢)土茯苓(四/兩)¶
　　大肥皂核燒存性為末每用三釐前藥煎熟調服¶
膏藥　猪油(熬去渣/一兩)加香油(三/錢)　同熬離火稍冷加乳¶
　香沒藥各五錢攪勻再入孩兒茶七錢攪勻又入氷¶
　片一分輕粉五分麝香一分待冷做膏藥貼之¶
十全大補湯加防風與前方相兼服之庻虚弱者易收¶
　功也几漏瘡膿水既多故屬不足治宜補養為先¶
<pb:KR3e0076_WYG_030-10b>¶
　　金瘡¶
治金瘡血不止¶
　半夏　風化石灰　鬱金¶
　　右為末掺上血即止¶
又方　以風化石灰韮葉嫩者同搗入鵝血調和成餅¶
　風處隂乾為末傅之血止亦無㾗若無鵞血亦可¶
崔氏　療金瘡刀斧傷破血不止¶
　風化石灰一升千葉紅石榴花半斤搗成餅如上法¶
<pb:KR3e0076_WYG_030-11a>¶
　隂乾為末掺之¶
潔古　刀箭傷¶
　乳香(五/分)沒藥(三/分)¶
　　俱為細末掺之極能止血止痛¶
又方　生晩蠶蛾風化石灰二味搗勻成餅隂乾為末¶
　傅之極能止血生肌定痛¶
本事方　治金瘡血不止¶
　血竭為細末掺之立止生肌¶
<pb:KR3e0076_WYG_030-11b>¶
華佗方　治惡瘡金瘡刀斧傷¶
　上好降真香為末𫝊之入水並無傷㾗絶妙¶
鬼遺方　治金瘡腸出欲入之磁石滑石各三兩為細¶
　末白米飲送下方寸匕日再服¶
　　杖瘡¶
鬼代丹　受杖不痛¶
　無名異　乳香　沒藥　地龍(去/土)自然銅(煆醋/淬)木鱉¶
　子(去/殻)¶
<pb:KR3e0076_WYG_030-12a>¶
　　各等分煉蜜為丸彈子大温酒化下一丸任打不¶
　　痛¶
乳香散　治杖瘡神效¶
　自然銅(醋淬七/次五錢)乳香　沒藥(各三/錢)茴香(四/錢)當歸(五/錢)¶
　　為末每服五錢温酒調下¶
若受杖後腹中痛或發熱及杖瘡痛甚如火以鷄鳴散¶
　下去惡血立愈¶
潔古沒藥散　治杖瘡止痛極佳且令瘡不移¶
<pb:KR3e0076_WYG_030-12b>¶
　蜜佗僧　乳香　沒藥(各一/兩半)乾胭脂(一兩/半)膩粉(半/兩)¶
　　為細末入梅花氷片一錢或五分燒葱與全羊骨¶
　　髓同搗研如泥攤在緋帛上貼之妙¶
又方　生地黄　黄栢　童便加韮菜汁調敷¶
又方　不破者以韮菜葱頭杵貼冷即易之¶
膏藥用紫荆皮乳香沒藥生地黄大黄黄栢之類¶
又方　用野苧根嫩者不拘多少洗净同鹽擂碎敷上¶
　神效傷重者多用鹽¶
<pb:KR3e0076_WYG_030-13a>¶
杖瘡丹　此方佳妙不可言¶
　劉寄奴末六錢馬鞭草末四錢蜜調敷如潰者乾掺¶
　之¶
丹溪云杖瘡用黄栢生地紫荆皮敷此皆要藥也若血¶
　熱作痛宜凉藥去瘀血為先須下鷄鳴散¶
　　凍瘡¶
張子和曰經云寒瘡流水俗呼為凍瘡或經年不愈者¶
　用野中净土晒乾以大蒜研如泥揑作餅子如大觀¶
<pb:KR3e0076_WYG_030-13b>¶
　錢厚量瘡大小貼之以艾火加於餅上灸之不計壯¶
　數以泥乾為度又易濕餅子灸不拘多少直灸至瘡¶
　痂覺痛痒是瘡可治也然後口含漿水洗漬用鷄翎¶
　二十莖縳作刷子於瘡上刷洗净以此洗刷不致肌¶
　肉損傷也用軟帛拭乾以木香梹榔散敷之如夏月¶
　醫之更妙¶
治凍瘡用茄根燒灰淋水洗净再用雀兒腦髓𡍼之¶
又方　用蜜佗僧為末以煎熟桐油調敷¶
<pb:KR3e0076_WYG_030-14a>¶
羅太無如神散　治凍瘡皮爛不可忍¶
　用川大黄為末新水調掃凍瘡上痛立止¶
張子和治女僮足有凍瘡令服舟車丸濬川散大下之¶
　遂愈人或疑之戴人云火降則寒消何疑之有¶
冬月脚折皮裂行歩疼痛¶
　以温湯洗拭乾將黄䗶一兩鎔化投松香末三分攪¶
　勻每用少許安刀頭上溶化滴入折中經宿即愈神¶
　效神效¶
<pb:KR3e0076_WYG_030-14b>¶
又方　五倍子為末以牛骨髓填縫内即好¶
治脚指縫爛瘡¶
　撏鵞時取鵞掌黄皮燒存性為末濕則掺之¶
　　犬咬¶
凡犬咬湏以人尿洗净以頭垢傅傷處又用熟牛糞𡍼¶
　於外¶
衍義方　用杏仁嚼爛罨傷處以帛縳定立好數數騐¶
　過　紫蘇葉嚼碎𡍼之亦好¶
<pb:KR3e0076_WYG_030-15a>¶
又方先以鹽水洗用萆麻子去殻以井水研成膏貼傷¶
　處　虎骨屑敷之亦好¶
又方　黄荆葉罨瘡上即安¶
又方　煨生薑乗熱擦之尤妙¶
犬咬破傷風腫¶
　人参於桑柴火上燒成灰傅之良愈¶
羅太無蟬花散　治夏月犬傷及諸般損傷蛆蟲極盛¶
　臭惡不可近者¶
<pb:KR3e0076_WYG_030-15b>¶
　蛇退皮(一兩火/燒存性)蟬蛻(五/錢)青黛(五/錢)細辛(二錢/半)¶
　　右為細末每服三錢酒調下如六畜損傷成瘡用¶
　　酒灌下如犬咬傷用酵子和服其蛆皆化為水蠅¶
　　子不敢再落其上又以寒水石末乾掺上¶
　　風犬咬¶
羅太無定風散　治風犬咬先口噙漿水洗净用綿拭¶
　乾貼藥更不再發大有神效¶
　天南星(生/)防風(等/分)¶
<pb:KR3e0076_WYG_030-16a>¶
　　為細末乾上再不潰膿功難盡述¶
濟世方¶
　治風犬咬用核桃殻半箇將野人乾糞填滿以榆皮¶
　盖定罨於傷處再以艾於核桃上灸之二七壯即愈¶
　永不再發　或用野犬糞灸仍㧞去頂上紅髪¶
癲狗咬方¶
　用斑猫七枚去頭足翅以糯米少許於新瓦上同炒¶
　以米黄香為度去米不用以斑猫研碎好酒調下能¶
<pb:KR3e0076_WYG_030-16b>¶
　飲酒人再進一盃㸔傷上下服當日必有毒物從小¶
　便出如小狗狀如未下次日再進如又不下又進之¶
　以毒物出為度若進至七服雖毒不下亦無害矣服¶
　藥後腹中必不安小便莖中刺痛不必慮此毒為藥¶
　攻將下耳痛甚者以蕪青一匙煎甘草湯送下即止¶
　如無蕪青青黛亦可疾愈後急以香白芷五錢雄黄¶
　二錢半為末搗韮根自然汁湯酒調下去斑猫毒以¶
　水净潄口嚼生葱白罨傷處留小竅出毒氣不可用¶
<pb:KR3e0076_WYG_030-17a>¶
　他草藥罨忌犬猪羊及發風毒物小兒量嵗數加减¶
　　斑猫能治食癲狗肉致病者治同即愈或過二三¶
　年再發治亦如前¶
治癲狗所傷用斑猫二十一枚去頭翅足用稬米一勺¶
　先將七枚入米内微火炒不令焦赤去此斑猫換新¶
　斑猫七枚入前米内炒令斑猫色變復去之又換新¶
　斑猫七枚如前法炒以米出青烟為度去斑猫不用¶
　以米為末以冷水入清油少許空心調服頃又再進¶
<pb:KR3e0076_WYG_030-17b>¶
　一服以小便利下惡物為度如不利再進一服利後¶
　腹肚疼痛急以冷水調青錠服之以解其毒否則有¶
　傷或煎黄連水亦可不宜便食熱物或以益元散水¶
　調服解之尤妙¶
又方　取小兒胎髪炒香為末傅用野菊研細酒調服¶
　盡醉立效¶
又方　治癲犬所傷或經久復發無藥可療者用之極¶
　騐¶
<pb:KR3e0076_WYG_030-18a>¶
　雄黄(五/錢)麝香(五/分)¶
　　研末勻用酒調二錢服如不肯服者則撚其鼻而¶
　　灌之服藥後必使得睡切勿驚起任其自醒候利¶
　　下惡物再進前藥則見效矣¶
風犬咬後毒發如狗呌者百方不治於化人塲中取頭¶
　頂骨燒末敷之立愈¶
風犬咬毒發如狗呌百方不應者以人骨燒末之水下¶
　方寸七雖煩亂者亦效¶
<pb:KR3e0076_WYG_030-18b>¶
又方　治風犬咬不急治則生小狗必殺人¶
　雄黄　蟬蛻¶
　　等分為末調敷傷處立愈¶
虎傷人生葛根汁服妙并洗傷處　或用白礬末納瘡¶
　口痛立止¶
馬咬　薄荷汁𡍼之妙¶
猪咬　松脂鎔作餅貼之　或以黄連甘草節煎湯洗¶
　立效¶
<pb:KR3e0076_WYG_030-19a>¶
　　箭傷¶
劉寄奴散　治箭傷及金瘡口用此並無疤㾗右劉寄¶
　奴為極細末掺之¶
又法　治箭鏃傷及金瘡傷¶
　松樹老懸皮生為末風化灰煉紅和勻傅之收口止¶
　血神效¶
又法　治毒箭傷破欲死者¶
　藍汁敷之如無用靛青搽瘡口立效¶
<pb:KR3e0076_WYG_030-19b>¶
又法　桑葉隂乾為末若急用焙乾亦可搽刀箭傷處¶
　佳¶
布智兒從元太祖征回回身中數矢血流滿體太祖命¶
　取一牛剖其腹納之牛腹中浸熱血内移時遂甦¶
李挺從伯顔征郢州砲傷左脇矢貫於胸㡬絶伯顔令¶
　剖水牛腹納其中良久甦　上二治出元史諸方書¶
　無載特掲附此¶
　　蛇傷¶
<pb:KR3e0076_WYG_030-20a>¶
毒蛇沙虱所傷眼合口噤手足強直毒已入内急用蒼¶
　耳草研汁和酒服渣厚敷患處¶
又治毒蛇咬　急取&KR0746;蝦蟇搗爛敷上帛縳之¶
又法　治蛇悞入人口中不出¶
　用刀急破開蛇尾將川椒一粒入内隨即裹籠縳之¶
　須臾就出¶
　　人咬傷¶
治被人咬破指頭痛不可忍久則爛脫手指并手掌諸¶
<pb:KR3e0076_WYG_030-20b>¶
　方書所不載　急用人尿入瓶將患指浸在内一宿¶
　即愈　如潰爛者用尅蛇龜殻燒灰敷之　若無龜¶
　以鱉殻燒灰敷亦可¶
　　瘰&KR1349;門　附馬刀　癭　瘤　結核¶
瘰&KR1349;者結聚成核初如荳粒漸成梅李累累相連大小¶
　無定結於頸項夾喉之間增寒壯熱強痛腫硬不消¶
　有風毒熱毒之異其候多縁忿怒氣逆憂思悒鬰所¶
　致初覺便當服散腫潰堅湯或五香連翹湯漏蘆湯¶
<pb:KR3e0076_WYG_030-21a>¶
　之類散之或用大黄牡蠣湯踈利三兩行瘡上可用¶
　十香膏之類貼之及諸淋洗敷貼等藥治之庻得消¶
　散若不散可服内消丸消之或隔蒜灸之¶
馬刀瘡亦生於項腋之間下脇延及隂胯形如瘰&KR1349;而¶
　長於&KR1349;不可認作流注治之皆肝膽怒鬰之所致也¶
　俱當清肝膽之火調氣開鬰以醎軟之劑附之繼以¶
　養氣血流動經絡之劑收功不可徒務斑猫等毒劑¶
　攻逐致成癆怯慎之¶
<pb:KR3e0076_WYG_030-21b>¶
柴胡連翹湯　治男婦瘰&KR1349;馬刀瘡¶
　柴胡　連翹　知母(酒/炒)黄芩(酒炒各/五錢)黄栢(酒/炒)生地¶
　炙甘草(各三/錢)中桂(三/分)大力子(一/錢)瞿麥穂(六/錢)川歸尾(一/錢)¶
　(五/分)¶
　　右剉如麻豆大每服三錢或五錢水二大盞煎至¶
　　一盞去渣食後熱服¶
薄荷丹　解瘰&KR1349;風熱之毒自小便出毒後常須服此¶
　薄荷　皂角(不蛀者/去絃皮)連翹　蔓荆子　荆芥　京三¶
<pb:KR3e0076_WYG_030-22a>¶
　稜(煨/)何首烏(米泔浸/各一兩)¶
　　右為末好豉二兩半以米醋煎沸灑豉淹令軟研¶
　　如糊和丸桐子大每服三十丸食後熱水下每日¶
　　一服病雖愈仍常服以消餘毒¶
神秘散　治瘰&KR1349;¶
　斑猫(去頭足翅&KR0727;/炒二十八枚)荆芥穂　直殭蠶(炒去/系嘴)黑丑(微炒/取末)¶
　(各一/錢)¶
　　右為細末每服一錢五更好酒調下日中當取下¶
<pb:KR3e0076_WYG_030-22b>¶
　　惡物如不下次日五更再進一服或更不下第三¶
　　日五更先食秫米粥一碗次服此藥其毒决下如¶
　　小便痛澁以葱茶解之或木通燈草煎湯導之(楊/氏)¶
　　(家藏方頭晩先將滑石末一錢用米飲調服半夜/時又一服至五更服神秘散㸔虚實或二三錢第)¶
　　(三日仍以燈心湯調琥珀末一錢如小/便痛用青黛一錢甘草湯調下即止)¶
蝙蝠散　治瘰&KR1349;多年不瘥¶
　蝙蝠(一/箇)猫頭(一/箇)¶
　　右同燒作灰撒上黑荳其骨灰化為細末濕即乾¶
<pb:KR3e0076_WYG_030-23a>¶
　掺乾則油調敷之内服五香連翹湯效¶
白花蛇散　治九漏瘰&KR1349;發於項腋之間或痛或不痛¶
　白花蛇(酒浸去皮/骨焙二兩)生犀角(二/錢)牽牛(半生半/炒一兩)青皮(五/錢)¶
　　右為末每服一錢入膩粉五分五更糯米飲調服¶
　　已時下惡物乃瘰&KR1349;之根也更候十日再服一服¶
　　忌發風熱毒物已成瘡者一日便見効¶
四聖散　瘰&KR1349;服白花蛇散轉利後此藥調之永去其¶
　根¶
<pb:KR3e0076_WYG_030-23b>¶
　海藻(洗/)石决明(煅/)羗活　瞿麥穂(各等/分)¶
　　右為細末每服二錢米湯調下清水盡為度¶
散腫潰堅湯　治馬刀瘡結硬如石或在耳下至缺盆¶
　中或至肩上或於脇下皆手足少陽經中及瘰&KR1349;遍¶
　於頦或至頬車堅而不潰在足陽明經中所出或二¶
　瘡已破乃流膿水並皆治之卧時服藥斟酌病人飲¶
　食多少大便軟硬以意消息治之¶
　昆布　桔梗(各半/兩)廣茂(㣲/炒)京三稜(酒洗/炒)連翹(各三/錢)升¶
<pb:KR3e0076_WYG_030-24a>¶
　麻(六/分)黄連　白芍　葛根(各二/錢)歸尾　柴胡　甘草¶
　(各五/分)龍胆草(酒洗炒/四錢)黄芩(酒洗一錢五分/一半生一半炒)¶
　　右每服六錢先水浸半日煎熱服於卧處伸足在¶
　　髙處頭微低每噙一口作十次嚥至服畢依常安¶
　　卧取藥在胸中停留也　另配半料為細末煉蜜¶
　　為丸菉荳大每服一百丸或一百五十丸就以此¶
　　藥送下¶
瞿麥飲子　治瘰&KR1349;馬刀此方須久服乃(交/)¶
<pb:KR3e0076_WYG_030-24b>¶
　瞿麥穂(半/斤)連翹(一/斤)¶
　　每服一兩水煎食後服¶
海菜丸　治瘰&KR1349;生於頭項上交接名蛇盤&KR1349;宜當早¶
　治之¶
　海藻菜(蕎麥/炒)白殭蠶(㣲炒去/系嘴)¶
　　右等分為細末海藻菜旋炒研篩湯泡白梅取肉¶
　　减半用所泡湯為丸如梧子大每服六七十丸食¶
　　後臨卧米飲送下其毒自大便泄出若與淡菜連¶
<pb:KR3e0076_WYG_030-25a>¶
　　服為妙盖淡菜生於海藻上亦治此病忌豆腐鷄¶
　　羊酒&KR0727;日五六服¶
蜂房膏　治熱毒氣毒結成瘰&KR1349;¶
　露蜂房(炙/)蛇蛻　𤣥参　蛇床子　黄蓍(各三/錢)杏仁¶
　(二兩/半)亂髪(鷄子/大)飛丹　黄䗶(各二/兩)¶
　　先將前五味剉細綿裹用酒少許浸一宿勿令酒¶
　　多用油半斤内杏仁亂髪煎髪消盡濾去渣再煎¶
　　然後下丹䗶再熬成膏傾倒於磁盆中取貼瘡上¶
<pb:KR3e0076_WYG_030-25b>¶
　　一日一換¶
㯽榔散　治氣毒瘰&KR1349;心膈壅悶不下飲食¶
　梹榔　前胡　赤茯苓　牛蒡子(炒各/一兩)人参　枳殻¶
　(去白/炒)沉香　防風(各五/錢)炙甘草(二/錢)¶
　　每服五錢生薑一片水煎服¶
射干連翹湯　治瘰&KR1349;寒熱¶
　射干　連翹　𤣥参　赤芍　木香　升麻　前胡¶
　山梔仁　川歸　炙甘草(各一/兩)大黄(炒二/兩)¶
<pb:KR3e0076_WYG_030-26a>¶
　　每服五錢水煎服氣盛加茫硝少許服之¶
括蔞子散　治瘰&KR1349;初腫疼痛寒熱四肢不寜¶
　括蔞子　連翹　何首烏　大力子(微/炒)大黄(微/炒)皂角¶
　子仁　白螺殻　梔子仁　牽牛(㣲/炒)　甘草(生各/一兩)¶
　　為細末食後温酒下二錢¶
内消丸　瘡腫初生及瘰&KR1349;結核熱毒鬰滯服令内消¶
　大效¶
　青皮　陳皮　牽牛(取頭末/各二兩)薄荷葉(八/兩)皂角(八兩不/蛀者去)¶
<pb:KR3e0076_WYG_030-26b>¶
　(粗皮槌碎水煮/軟揉汁熬膏)¶
　　右為末以皂角膏和為丸菉豆大每服三十丸食¶
　　後荆芥湯下¶
皂角煎丸　治風毒瘰&KR1349;¶
　皂角(不蛀者三十條内十條泡黒十/條酥炙用十條水煮軟揉汁用)何首烏　𤣥参¶
　薄荷葉(各四/兩)¶
　　右為末與前膏子同煉蜜為丸豌豆大每服三四¶
　　十丸食後白湯下¶
<pb:KR3e0076_WYG_030-27a>¶
柴胡通經湯　治小兒項側有瘡堅而不潰名曰馬刀¶
　柴胡　歸尾　生甘草　連翹　黄芩　牛蒡子¶
　京三稜　桔梗(各一/錢半)黄連(一/錢)紅花(少/許)¶
　　水二鍾煎服此方亦治瘰&KR1349;乃是攻裏内消之劑¶
消腫瘡　治馬刀瘡¶
　黄蓍　括蔞根(各一/錢半)連翹(三/錢)歸尾　紅花(少/許)甘草(各/一)¶
　(錢/)¶
　　右分作二帖水煎服¶
<pb:KR3e0076_WYG_030-27b>¶
十香膏　治五發惡瘡結核瘰&KR1349;疳瘻疽痔¶
　沉香　麝香(各一/錢)木香　丁香　乳香　甘松　霍¶
　香　零陵香　安息香　白芷(各五錢/為細末)川歸　川芎¶
　黄耆　木通　芍藥　細辛　升麻　白蘞　獨活¶
　川椒　藁本　菖蒲　木鱉子　厚朴　商陸根¶
　官桂　栢子仁　桃仁　松子仁　杏仁(各五/錢)槐枝¶
　桑枝　桞枝　松枝(各二/兩)沒藥　輕粉　雄黄　硃¶
　砂　雲母石　犀角　血餘灰　枯礬(各二兩/另研末)真酥¶
<pb:KR3e0076_WYG_030-28a>¶
　油　羊腎脂　猪油(各二/兩)飛丹(一/斤)麻油(三/斤)¶
　　右如常法煎成膏藥以緋帛攤貼　如腸胃癰疽¶
　　可作丸子如梧子大每服七丸空心温酒吞¶
救苦勝靈丹　治馬刀挾癭從耳下或耳後下頭至肩¶
　上或入缺盆中者乃手足少陽經之分野其瘰&KR1349;在¶
　於頦下或至頰車乃足陽明經之分野受心脾之邪¶
　而作也今將二証合治之¶
　黄蓍(一錢䕶皮毛實腠理活血氣/實表補元氣乃瘡家之聖藥)真漏蘆(五/分)人参(三/分)¶
<pb:KR3e0076_WYG_030-28b>¶
　(補肺氣如氣短及/不調而喘者加之)升麻(一/錢)歸身(三/分)葛根(五分此三味/俱是陽明本)¶
　(經/藥)甘草(五分能調中和/諸藥㵼火益胃)連翹(一錢此一味乃十二經/瘡中之藥不可無者散)¶
　(血結氣聚此瘡/家之神藥也)牡丹皮(三分去腸胃/中留滯宿血)生地　熟地(各/三)¶
　(分此三味諸經中和/血生血凉血之藥也)白芍藥(三分如夏月倍用之補/中益氣治腹痛如冬月)¶
　(寒証/勿用)肉桂(能散結聚如隂症瘡瘍用之此寒因熱用/之意又為隂寒覆盖其瘡用辛熱去之煩)¶
　(躁者/勿用)柴胡(功同連翹如瘡不/在少陽經勿用)羗活(一/錢)黍粘子(三分無/腫不用)¶
　昆布(二分味醎若堅硬/甚者用能軟堅也)京三稜(炮二/分)廣茂(三分此二/味瘡堅硬)¶
　(甚者用之不/硬者勿用)獨活　防風(各一錢此二味勻羗活必/闗手足太陽症脊痛項強)¶
<pb:KR3e0076_WYG_030-29a>¶
　(不可回顧防風辛温如瘡在膈上雖無手足太陽症/亦當用之為能散結去上焦風邪助黄蓍立功也)¶
　黄連(炒三分/治煩悶)神麯(炒二分食不/消化者用之)麥芽(一錢消/食健脾)益智仁¶
　(二分如唾多者胃不和也或吐沫/吐食胃中寒者加之無則勿用)厚朴(薑炒一錢二/分如腹脹加)¶
　(之/)黄栢(炒三分如有熱或腿脚無力加之如煩/躁欲去衣者此腎中伏火也更宜加用)¶
　　右為細末湯浸蒸餅揑作餅子晒乾搗如米粒大¶
　　每服三錢白湯下　如氣不順加橘紅甚者加木¶
　　香少許量病人虚實消息之毋令藥多妨其飲食¶
　　此治之大法也　如止在陽明分者去柴胡黍粘¶
<pb:KR3e0076_WYG_030-29b>¶
　　子餘皆用之　如在少陽分為馬刀挾癭獨活漏¶
　　蘆升麻葛根加瞿麥三分　如本人氣素弱其病¶
　　勢來時氣盛而不短促不可因其平素宜作氣盛¶
　　治之乃從病變治之權也加黄芩黄連黄栢知母¶
　　防己視邪氣上中下擇而用之假令在上焦止用¶
　　黄芩(半酒洗/半生用)在中焦加黄連如在下焦加酒製黄¶
　　栢防己之類　如大便不通滋其邪盛者加酒製¶
　　大黄利之　如大便燥者加桃仁泥大黄　如風¶
<pb:KR3e0076_WYG_030-30a>¶
　　結燥不行者加麻仁大黄以潤之　如風澁而大¶
　　便不行者加煨皂角仁大黄秦芁利之　如脉澁¶
　　覺身亦氣澁而大便不通者加郁李仁大黄以除¶
　　風燥　如隂寒症為寒結秘而大便不通以局方¶
　　半硫丸或加炮附子乾薑煎氷冷服之大抵用藥¶
　　之法不惟瘡瘍一家凡諸疾病氣素怯弱者當去¶
　　苦寒之劑多加人参黄蓍甘草之類以㵼火而補¶
　　元氣餘皆倣此¶
<pb:KR3e0076_WYG_030-30b>¶
玉燭散　和血通經能使瘰&KR1349;自消及治室女經不行¶
　頸多結核¶
　川歸　芍藥　大黄　甘草　熟地　茫硝　黄芩¶
　川芎¶
　　各等分每服五錢薑三片水煎服日進一服七八¶
　　日效¶
治瘰&KR1349;未破者如神百藥不應者累效¶
　杏樹葉(隂乾為/末二分)人中白(煆為末/二分半)蝙蝠(焙乾為末/二分半)白花¶
<pb:KR3e0076_WYG_030-31a>¶
　蛇蛻(煅存性/二分半)蜜蜂(七枚焙/為末)¶
　　右將杏樹葉末用清水調再入四味末藥和勻敷¶
　　患處却將皮紙一張以針刺孔貼藥上如乾用清¶
　　水就紙上刷之每一晝夜換藥一次　如靣上發¶
　　熱服清凉飲子數帖自退¶
敗毒瘰&KR1349;方神效¶
　白膠香　海螵蛸　降真香(用中心無/土乾者)¶
　　右等分為末搽患處外以濕紙揜之一夕而退¶
<pb:KR3e0076_WYG_030-31b>¶
已破者　蜜蜂(一十/一枚)蛇退(七分/半)蜈蚣(二條端/午收者)¶
　　右用麻油四兩將前藥入油内以文武火熬成入¶
　　光粉二兩用桑枝七條如筯大者急攪候冷出火¶
　　氣七日方可用紙攤貼¶
　　已上二方乃鄭義門累騐者不須服藥貼此五七¶
　　日便消¶
海藏方　治項後側少陽經中疙&KR1792;不辨肉色不問大¶
　小及月日久逺或有赤硬腫痛¶
<pb:KR3e0076_WYG_030-32a>¶
　生山藥(去皮/一塊)萆麻子(一/枚)¶
　　右研勻攤貼之如神¶
丹溪云山藥生者能消腫硬極佳極佳¶
清凉餅子¶
　生山茨菇　良薑¶
　　等分搗為餅罨之能散去寒熱　或以生茨菇磨¶
　　調酒服大妙此藥大能散&KR1349;如神¶
本事方　治瘰&KR1349;䑕&KR1349;¶
<pb:KR3e0076_WYG_030-32b>¶
　蝲蝟皮瓦上炒研為末加輕粉乾敷¶
治頸上核塊動者¶
　夏枯草(末六/錢)甘草(末一/錢)¶
　　右和勻每服一錢至二錢茶清調下¶
肘後方　治頷下瘰&KR1349;如梅李大宜速消之¶
　海藻(一/斤)酒(一/升)¶
　　浸數日稍稍飲之¶
文武膏　治瘰&KR1349;¶
<pb:KR3e0076_WYG_030-33a>¶
　桑椹黑熟者二斗以布袋絞取汁瓦器中熬成膏白¶
　湯化下一匙一日三服紅者晒乾為末白湯調服¶
　　結核　獨形而小核者¶
劉守真云結核者火氣熱甚則鬰結堅硬如菓中核也¶
　不須潰發但熱氣散則自消¶
丹溪云結核或在頸項在臂在身如腫毒者乃痰注於¶
　皮裏膜外之間結聚而不散也問其平日好食何物¶
　吐下後用藥散之¶
<pb:KR3e0076_WYG_030-33b>¶
結核在頸項方¶
　直殭蠶(炒/)大黄(酒/浸)青黛　膽星(各等/分)¶
　　右為末蜜丸噙¶
結核在下頦¶
　二陳湯加連翹防風川芎酒芩蒼术皂角刺羌蠶麝¶
　香行太隂厥隂之積痰使結核自消甚㨗¶
濟世方　治頦下結核不消經騐方¶
　大蜘蛛不拘㡬枚以好酒浸之研爛同浸酌酒去渣¶
<pb:KR3e0076_WYG_030-34a>¶
　臨卧温熱服之¶
海藏　生山藥萆麻子方佳方在&KR1349;門¶
　　癭氣　氣結於項久留不去而項為脹大¶
丹溪曰癭氣先須斷厚味¶
　海藻(洗一/兩)黄連(二/兩)¶
　　右為末以少許置掌上時時舌䑛之津咽下如消¶
　　三之二須止後服¶
又方¶
<pb:KR3e0076_WYG_030-34b>¶
　黄栢(二/兩)海藻(一/兩)不用黄連亦佳¶
治癭氣結核磊磊腫硬¶
　昆布(一/兩)洗去醎為末每用一錢綿裹於好醋中浸過¶
　食之咽津藥味盡再噙之¶
肘後方　治頸下卒結囊欲成癭¶
　海藻(一/斤)洗過酒浸飲之¶
破結散　治五癭極佳¶
　麥&KR0727;(四/分)松蘿　半夏　貝母　海藻(洗/)龍胆草　海¶
<pb:KR3e0076_WYG_030-35a>¶
　蛤　通草　昆布　枯礬(各三/分)¶
　　右為末酒服一錢日三忌鯽魚猪肉五辛生菜毒¶
　　物二十日愈¶
玉壺散　治三種癭¶
　海藻(洗/)海帶(洗/)昆布　雷丸(各一/兩)青鹽　廣茂(各五/錢)¶
　　右為末煉蜜丸芡實大噙化¶
人参化癭丹¶
　海帶(洗/)海藻(洗/)海蛤　昆布(四味/皆焙)澤㵼(炒/)連翹(各一/兩)¶
<pb:KR3e0076_WYG_030-35b>¶
　猪靨　羊靨(各十/枚)¶
　　右為末蜜丸芡實大臨睡噙化一二丸忌油膩¶
寶金散　治癭氣無不瘥¶
　猪羊靨(十對暖水洗去脂/膜後晒乾為細末)海藻(洗/)海帶(各三/兩)丁香¶
　木香　琥珀(研/)麝香(研各/一分)珍珠(研五/錢)¶
　　右先將各味為細末配和勻再重羅過每服一錢¶
　　熱酒一盞調服夜睡時須垂頭而睡　若童男女¶
　　十服效　大人一日見效有孕者忌之¶
<pb:KR3e0076_WYG_030-36a>¶
海帶丸　治癭久不消¶
　海藻　貝母　陳皮　青皮(各等/分)¶
　　右為末煉蜜丸彈子大食後噙化一丸大效¶
治癭氣神效方¶
　海藻　海帶　昆布　蒲黄(各二/錢)猪靨子(五枚/焙乾)¶
　　右為末每服二錢半臨睡以酒調服且不用枕頭¶
　　三日¶
無擇曰癭多着於肩項瘤則隨氣凝結此等皆年數深¶
<pb:KR3e0076_WYG_030-36b>¶
　逺浸大浸長堅硬不可移者名曰石癭皮色不變者¶
　名曰肉癭筋脉露結者名曰筋癭赤脉交結者名曰¶
　血癭隨憂愁消長者名曰氣癭五癭皆不可妄决破¶
　决破則膿血崩潰多致夭枉¶
　　瘤¶
瘤有六骨瘤脂瘤肉瘤膿瘤血瘤粉瘤膿瘤即膠瘤也¶
　惟粉瘤與膿瘤可决餘皆不可决潰肉瘤尤不可治¶
　治則殺人¶
<pb:KR3e0076_WYG_030-37a>¶
㸃瘤□方神騐¶
　桑炭灰　棗木灰　黄荆灰　桐殻灰(各二/升半)蕎麥灰¶
　(炒/)¶
　　右以沸湯淋汁五碗許澄清入斑猫四十箇穿山¶
　　甲五片乳香氷片不拘多少後入煎作二碗以磁¶
　　器盛之臨用時入新石灰調成膏敷瘤上乾則以¶
　　清水潤之其效若神¶
丹溪治丹瘤¶
<pb:KR3e0076_WYG_030-37b>¶
　萆麻子去殻研入&KR0727;一匙水調搽之甚妙¶
消瘤方¶
　用向陽槐枝於菜油燈盞火上以槐枝薰熱浸油熨¶
　瘤上如法熨數次其瘤自消¶
　　腸癰門　附胃脘癰¶
夫腸癰者乃隂陽偏勝喜怒無時伏於臟腑之中結在¶
　腸胃之内血凝氣滯回旋失度不能通行聚結成癰¶
　致生腫痛孫真人云卒得腸癰而不曉其病候錯則¶
<pb:KR3e0076_WYG_030-38a>¶
　殺人其病初起覺腹中微痛小腹腫而強抑之則痛¶
　小便澁似淋時時汗出復惡寒其身皮甲錯腹皮𦂳¶
　急如腫之狀按之濡或發熱無汗灑淅惡寒皆其候¶
　也其脉洪數者為有膿也可下脉遲𦂳者未有膿不¶
　可下也甚者腹脹轉側有水聲或遶臍生癰汁從臍¶
　出或大便下膿血或一足不能舉凡此皆為惡候胃¶
　脘癰者經曰胃脉沉細沉細者氣逆逆者人迎反盛¶
　則熱聚於胃口而不行故胃脘為癰也治法亦與腸¶
<pb:KR3e0076_WYG_030-38b>¶
　癰頗同初以踈利之藥導其滯次以排膿消毒托裏¶
　之藥調之此其大法也¶
脉經問曰羽林婦何以知腸有膿師曰脉滑而數滑則¶
　為實數則為熱滑則為榮數則為衛衛數下降榮滑¶
　上升榮衛相干血為敗濁小腹痞堅小便或澁或自¶
　汗出或復惡寒膿為已成設脉遲𦂳則為瘀血血下¶
　即安¶
薏苡附子敗醬散　治身甲錯腹皮急如腹脹本無積¶
<pb:KR3e0076_WYG_030-39a>¶
　聚身熱脉數者¶
　附子(炮二/分)敗醬(五/分)薏苡(一/錢)¶
　　右為末每服一錢水煎&KR0592;服小便當下而愈¶
三因方¶
　苡仁　附子(同/前)敗醬(一兩二/錢五分)¶
　　每用四錢水一盞半煎七分去渣空心服¶
千金大黄牡丹湯　治腸癰小腹痞堅或偏在膀胱左¶
　右其色白堅大如掌熱小便自調時自汗出脉遲堅¶
<pb:KR3e0076_WYG_030-39b>¶
　者未成膿可下之當有血脉數則膿已成不復可下¶
　大黄(四/兩)牡丹皮(三/兩)芒硝(二/兩)冬𤓰仁(一/升)桃仁(五十/枚)¶
　　右水五升煮一升頓服當下膿血¶
無擇薏苡湯　腸癰腹中痛煩躁不安或脹滿不食小¶
　便澁婦人産後虚熱多有此病縱非癰但疑是者便¶
　可與或有差亦無妨¶
　冬𤓰子(四/兩)薏苡(五/兩)牡丹皮　桃仁(各三/兩)　如無冬𤓰¶
　仁以𤓰蔞代之¶
<pb:KR3e0076_WYG_030-40a>¶
　　每服五錢水煎服　姚氏去桃仁用杏仁　崔氏¶
　　加芒硝二兩¶
醫按曰女子腹痛百方不治脉滑數時作熱腹微急孫¶
　尚診曰腹痛脉當沉細今脉滑數此腸癰也以雲母¶
　膏一兩作丸如梧桐子大用牛皮膠鎔化温酒調膠¶
　水吞丸子下餉時服盡下膿血一盆而安¶
昔一婦人腸中痛不可忍大便從小便中出楊吉老之¶
　壻李生診之曰夫芤脉見於寸部者乃積血在胸今¶
<pb:KR3e0076_WYG_030-40b>¶
　芤見於闗乃腸生癰也乃出雲母膏作百十丸煎黄¶
　耆湯吞下利膿血數升而安¶
　右腸癰五方丹溪所集也前三方置於萹首者盖亦¶
　腫瘍㵼利例也後二方用膠黄蓍煎湯吞藥者乃潰¶
　瘍補例也¶
四聖散(一名神效/括蔞散)　治腸癰癰疽五發乳癰便毒服之¶
　神應¶
　大生𤓰蔞(一枚/去皮)粉草(研末/四錢)乳香(研末/一錢)沒藥(研末/三錢)¶
<pb:KR3e0076_WYG_030-41a>¶
　　右用好酒二大碗漫火煎至一碗分作二次兩日¶
　　服盡大便順導惡物妙　若乾𤓰蔞則用兩枚若¶
　　疾甚者再服以退為度此方極佳¶
牡丹皮散　腸癰冷症腹濡而痛時時利膿¶
　丹皮　人参　天麻　白茯　黄耆　木香　川歸¶
　桃仁(去皮/尖)川芎　官桂(各三/分)白芷　苡仁　甘草¶
　　右用水煎温服¶
梅仁湯　腸癰裏急隠痛大便閉澁¶
<pb:KR3e0076_WYG_030-41b>¶
　梅核仁(四十九枚/去皮尖)大黄(三/兩)牡丹皮(一兩七/錢五分)冬𤓰仁(四/兩)¶
　芒硝(二兩/半)犀角(鎊一/兩半)¶
　　每服七錢水煎服下利膿血三兩行為度¶
神仙䗶礬丸　治腸癰神妙此藥不拘老㓜皆可服之¶
　無不取效最止疼痛不動臟腑乃内托之藥也　方¶
　見癰疽門¶
丹溪曰腸癰大腸有熱積死血流注桃仁承氣湯加連¶
　翹秦芁近肛門破入風者難治用防風之類¶
<pb:KR3e0076_WYG_030-42a>¶
河間射干湯　治胃脘癰人迎脉逆而盛𠻳膿血營衛¶
　不流熱聚胃口成癰¶
　梔子仁　赤茯苓　射干(去/毛)升麻(各一/兩)赤芍(一兩/半)白¶
　术(五/錢)¶
　　每服五錢水煎將熟入生地黄汁一合蜜半合再¶
　　煎温服不拘時¶
復元通氣散　治諸氣澁耳聾腹癰便癰瘡疽無頭止¶
　痛消腫¶
<pb:KR3e0076_WYG_030-42b>¶
　青皮　陳皮(各四/兩)甘草(三寸半/生半炙)穿山甲(炒/)𤓰蔞根(各/二)¶
　(兩/)金銀花(一/兩)連翹(一/兩)¶
　　右為末熱酒調下¶
　　痔漏門¶
痔者肛門内外有㿔脹疼者是也東垣謂濕熱風燥四¶
　氣相合而致也痔有五種謂牡痔牝痔脉痔腸痔血¶
　痔也古方又有酒痔氣痔蟲痔翻花痔鼠妳螻蛄等¶
　痔之名不一究其所因亦不過久嗜辛熱炙&KR1020;新酒¶
<pb:KR3e0076_WYG_030-43a>¶
　及房勞憂思藴積熱毒憤鬰之氣所致也或藏於肛¶
　門之内或突於肛門之外若藴毒深者其狀大藴毒¶
　淺者其狀小大者如蓮花鷄冠核桃之狀小者如牛¶
　妳鷄心櫻桃之類久而不愈有妨行坐或出鮮血或¶
　流膿水則成漏矣治法在外者宜㸃之洗之在内者¶
　宜祛其風而除其濕消其熱而解其毒斯得治之法¶
　矣¶
東垣秦芁蒼术湯　治痔疾若破謂之痔漏大便閉澁¶
<pb:KR3e0076_WYG_030-43b>¶
　必作大病此由風熱乗食飽不通氣逼大腸而作也¶
　受病者燥氣也為病者胃濕也胃刑大腸則化燥火¶
　以乗燥熱之實勝風附熱而來是濕熱風燥四氣相¶
　合故大腸頭成塊者濕也作大病者風也若大便燥¶
　結者主病兼受火邪也熱結不通去燥屎者其西方¶
　肺主諸氣其體收下亦助疾病為邪須當破氣藥兼¶
　之治法全矣服之其疾立愈不可作丸以剉湯與之¶
　效如神¶
<pb:KR3e0076_WYG_030-44a>¶
　秦芁(一錢/去蘆)澤㵼(三/分)蒼术(製七/分)防風根(五/分)桃仁(去皮一/錢另研)¶
　當歸根(三分酒洗第/二服藥用身)黄栢(去皮酒/洗五分)大黄(少許惟大便/秘澁亦可多)¶
　(用/)梹榔(一錢細末/調服之)皂角仁(燒存性去皮一錢/搗細末調下服之)¶
　　右除梹榔桃仁皂角仁三味候煎成藥研勻調入¶
　　外餘㕮咀作一服水三盞煎至一盞二分去渣入¶
　　前三味再上火煎至一盞空心熱服待少時以美¶
　　膳壓之不犯胃氣也服藥日忌生冷硬物及酒&KR0727;¶
　　大料物乾薑之類犯之則藥無效如有白膿加五¶
<pb:KR3e0076_WYG_030-44b>¶
　　朶白葵花須除蕚去心細剪入青皮五分不去白¶
　　入上藥同煎又用木香三分為細末同梹榔等三¶
　　味再上藥同煎依上法服餌古人以此疾多以嵗¶
　　月除之此藥一服立愈若病乆者再服必愈¶
秦芁白术丸¶
　秦芁(去/蘆)歸梢(酒/洗)桃仁(酒浸去皮尖/另研各一兩)地榆(三/錢)澤㵼　皂¶
　角仁(燒存性去/皮各半兩)枳實(麸/炒)白术(各半/兩)¶
　　右為細末和桃仁泥研勻煎熱沸湯&KR1287;糊丸鷄豆¶
<pb:KR3e0076_WYG_030-45a>¶
　　大焙乾白湯下空心宿食消盡服之少時以美膳¶
　　壓忌生冷硬物冷水菜并濕&KR1287;酒及五辣辛熱大¶
　　料物之類犯之則藥無騐十服必愈¶
蒼术澤㵼丸¶
　蒼术(四兩/去皮)澤㵼　枳實　秦芁(各二/兩)地榆　皂角子¶
　(燒存性/各一兩)¶
　　右為細末燒餅為丸如桐子大每服三十丸米飲¶
　　湯或酒下¶
<pb:KR3e0076_WYG_030-45b>¶
一婦人産後痔作瘡有頭如蒜頭大或下鮮血或紫血¶
　大便疼與黑神散又多食肉太飽此濕熱在大腸¶
　郁李仁(去/皮)麻仁　槐角(各七/錢)枳實　皂角仁(五錢/為末)蒼¶
　术　歸尾　生地(各三/錢)大黄(炒一/錢)¶
　　右分六帖内三仁另研煎服¶
又方　治痔¶
　用鷄冠花不拘多少濃煎湯每服一盞空心服　本¶
　草云鷄冠花性凉治㵼血¶
<pb:KR3e0076_WYG_030-46a>¶
丹溪治畨花痔頭向上是大腸熱甚收縮為主用四物¶
　解毒加枳殻白术槐角秦芁¶
治畨花痔¶
　荆芥　防風　朴硝¶
　　右煎藥湯洗之次用木鱉子鬰金研末龍腦些少¶
　　水調𡍼上¶
痔藥膏子治外痔畨花脫出黄水不止腫痛病並用銀¶
　濶箆蘸藥𡍼𫝊日一次重者五七次立愈先用藥水¶
<pb:KR3e0076_WYG_030-46b>¶
　洗拭乾却𫝊此膏用真桑灰不拘多少淋濃汁兩碗¶
　熬至一碗却入草烏片大黄片各二錢再漫火熬至¶
　半碗入甘草一錢數沸下净細石灰半匙頭不可多¶
　畧沸三五次用絹一重花紙二重如絞漆狀濾過再¶
　熬成膏候冷用真胆礬五分研極細末放入膏中用¶
　瓦器盛貯封之臨用入龍腦末和勻𫝊之¶
治腸痔鱉甲丸¶
　鱉甲　蝟皮(炙焦/黑)穿山甲(炙/焦)白礬(枯/)附子　猪牙皂¶
<pb:KR3e0076_WYG_030-47a>¶
　角(各半兩炙焦/存性二分)¶
　　右細末研勻蒸餅丸如桐子大米飲下二十丸食¶
　　前日三服¶
又方¶
　槐花(炒/)白礬(枯各/一兩)附子(五/錢)¶
　　右細末研勻蒸餅丸如桐子大每服二十丸米飲¶
　　下食前日三服¶
丹溪治二十三年不愈者三服止用蓮花蕋散¶
<pb:KR3e0076_WYG_030-47b>¶
　蓮花蕋　黑牽牛頭末(各一/兩半)當歸(半/兩)礬紅(少/許)¶
　　右為末先忌食肉五七日空心令食肉一&KR0592;就取¶
　　温酒下三錢約兩時辰取下膿血或蟲是效¶
海藏外臺治五十歳痔不瘥𡍼熊胆取瘥神效諸方不¶
　及此¶
七聖丸　治大腸疼痛不可忍王叔和云積氣生於脾¶
　藏傍大腸疼痛陣難當漸交稍㵼三焦濕莫漫多方¶
　立紀綱¶
<pb:KR3e0076_WYG_030-48a>¶
　羗活(一/兩)梹榔　木香　川芎　桂枝(去皮各/半兩)大黄(八/錢)¶
　(煨/)郁李仁(去皮另/研一兩)¶
　　右除郁李仁另研外為細末煉蜜丸桐子大驗虚¶
　　實臨時斟酌丸數白湯下取大便微利一服而愈¶
　　切禁不得多利大便若大便大行其病滋甚¶
治鼠痔結核作渇疼痛方¶
　皂角(炙/)穿山甲　黄耆　荆芥　槐子　木香　蝟¶
　皮　鱉甲(醋/炒)桔梗　露蜂房(炒/焦)　芍藥(各一/兩)大黄(五/錢)¶
<pb:KR3e0076_WYG_030-48b>¶
　　右為末煉蜜丸桐子大每服三十丸温酒下食前¶
　　日三服未止加至四五十丸¶
治痔疾下血疼痛不止以玩月沙不拘多少漫火熬令¶
　黄色為末每二錢入乳香五分空心温酒調下日三¶
　四服瘥¶
秦芁羗活湯　治痔漏成塊下垂疙&KR1792;不任其痒¶
　升麻根　柴胡　甘草(炙/)麻黄根(各五/分)黄蓍　秦芁¶
　(各一/錢)防風根(七/分)　藁本(三/分)細辛(炒/)紅花(炒/)羗活根(一/錢)¶
<pb:KR3e0076_WYG_030-49a>¶
　(三/分)¶
　　水煎服¶
治痔有蟲咬榖道痒或下膿血多取槐白皮濃煎汁安¶
　盆中坐薰之塞其榖道湯冷更暖之良久欲大便當蟲¶
　出不過三度即愈如用末綿裹納下部¶
淋渫藥　治下部痔腫大腸頭痒痛¶
　葳靈仙　枳殻(麸炒各/一兩)¶
　　右為粗末熬水薰洗冷即再煖臨卧避風洗三次¶
<pb:KR3e0076_WYG_030-49b>¶
　　挹乾貼蒲黄散¶
丹溪治腸風痔漏有蟲如絲細黑頭取去除根¶
　瞿麥(半/斤)猪牙皂角(一/寸)¶
　　右為末入猪腰子一雙内用米泔煮空心食之少¶
　　頃肚痛上攻蟲皆堕出作地坑埋之薄粥補之¶
當歸郁李仁湯　治痔漏大便硬努出大腸頭下垂多¶
　血苦痛不能忍¶
　皂角仁(另研細/末調服)郁李仁　秦芁(各一/錢)麻子仁(一錢/半)當¶
<pb:KR3e0076_WYG_030-50a>¶
　歸梢　生地黄　蒼术(各五/分)澤㵼(三/分)枳實(七/分)大黄(三/錢)¶
　(煨/)¶
　　右除皂角仁研細末餘藥剉如麻豆大水三大盞¶
　　煎一盞去渣入皂角末調在内空心食前候宿食¶
　　消盡服之忌風寒處大小便如欲凉大腸寛大腸¶
　　則用枳殻去穰入巴豆鐵線纒煮透去巴豆入藥¶
　　用若丸藥則搗爛用煎藥則乾用¶
治腸痔　每大便下血槐樹上木耳取末之飲服方寸¶
<pb:KR3e0076_WYG_030-50b>¶
　瘥日三服良¶
治腸痔多年不瘥下血不止木賊枳殻各二兩乾薑一¶
　兩大黄一分四味並剉一處入銚子内炒黑色存性¶
　三分搗羅温粟米湯調食前服二錢匕甚妙¶
治痔漏瘡方¶
　鷄子(一個煮熟去/黄取白切炒)明礬(如皂角子大匙/上枯過用三分)¶
　　右為末用温湯洗净拭乾用紙撚㸃藥送入瘡孔¶
　　内立效日三易¶
<pb:KR3e0076_WYG_030-51a>¶
又方¶
　穿山甲(一兩燒/存性)肉荳蔲仁(三/箇)¶
　　同為末米飲調二錢服治氣痔膿血甚者刺蝟皮¶
　　一兩燒服中病即已不必盡劑¶
治痔神應散　治五種腸風下血上厠蔞前有血名外¶
　痔糞後有血名内痔大腸不收名脫肛榖道四靣有¶
　努肉名妳痔頭上有孔漏出名腸風並治之¶
　黄牛角腮(一枚酌中/老搥碎)蛇蛻皮(一條/白者)猪牙皂角(七/莖)穿山¶
<pb:KR3e0076_WYG_030-51b>¶
　甲(七/片)刺蝟皮(一兩/剉)¶
　　右五味細剉入甕瓶内以黄泥封固候乾先用小¶
　　火燒令烟出後用大火煆令通赤為度取出攤開¶
　　候冷搗羅為末服時先令患者臨卧時細嚼胡桃¶
　　仁一個如糊用無灰好酒一盞送下不可言語便¶
　　睡至五更時以温酒調下藥末三錢至辰時更進¶
　　一服雖年久不過三服立效¶
丹溪治腸風痔漏如神大樹木上寄生葉取乾為末酒¶
<pb:KR3e0076_WYG_030-52a>¶
　水米飲任下或丸桐子大服三十丸亦可¶
千金方　治五痔方蒼耳莖葉以五月五日採乾為末¶
　水服方寸匕或丸桐子大服之立效¶
洗痔疼　用荆芥朴硝桑寄生定痛解毒去風凉大腸¶
　熱安胎如腫者加附子木鱉子研極細調服而愈¶
又方　五棓子朴硝桑寄生蓮房水煎洗一方加百部¶
　煎洗¶
洗痔方　輕者用朝東馬齒莧劉寄奴濃煎湯薰待温¶
<pb:KR3e0076_WYG_030-52b>¶
　却用手洗拭乾重者加大青葉梗乾者一半同煎¶
丹溪治痔痒用灰莧帶根煎濃湯先薰後洗¶
又方　取河水頻洗用蝸牛𡍼之¶
一方治痔　用雄鷄胆片腦和勻貼之¶
一方　熊胆𡍼之神效¶
蒲黄散　治下部痔漏¶
　蒲黄　血竭(半/兩)¶
　　右為細末每用少許貼於患處¶
<pb:KR3e0076_WYG_030-53a>¶
薰痔法¶
　蝟皮(切方三/指大)雄黄(棗大/研)熟艾(鷄子/大)¶
　　右為末用瓦器以灰實一半如燒香法安長桶内¶
　　坐其上薰之烟氣從口出為佳凡三度薰永瘥勿¶
　　犯風冷忌鷄肉毒物¶
丹溪治痔瘡　大蒜十片頭垢揑成餅子先安頭垢餅¶
　於痔頭上外安蒜片以艾灸之¶
本事方　治一判官乗騾入駱谷有痔疾因此大作其¶
<pb:KR3e0076_WYG_030-53b>¶
　狀如胡𤓰貫於腸頭熱如溏灰火至驛僵仆主驛吏¶
　云此病予曾患来須灸即瘥用桞枝濃煎湯先洗痔¶
　便以艾炷其上連灸三五壯忽覺一道熱氣入腸中¶
　因轉㵼鮮血穰物一時出至痛楚㵼後遂失胡𤓰所¶
　在登騾而馳去¶
無擇云腸癖如痔如大澤中有小山突出為痔人於九¶
　竅中凡有小肉突出皆曰痔不特於肛門邉生有鼻¶
　痔眼痔牙痔等其狀不一方書分出五種曰牡曰牝¶
<pb:KR3e0076_WYG_030-54a>¶
　曰脉曰腸曰氣牝痔者肛邉生瘡腫突出一日數枚¶
　膿潰即散牡痔者肛邊發露肉珠狀如鼠妳時時滴¶
　漬膿血脉痔者腸口顆顆發㿔且痛且痒出血淋漓¶
　腸痔者腸内結核有血寒熱徃来登溷脫肛氣痔者¶
　遇恐怒則發肛門腫痛氣散則愈又方有酒痔每遇¶
　飲酒發動瘡腫痛而流血血痔則每遇大便清血堕¶
　下而不止宜解熱調血順氣為主若乆不愈必至穿¶
　穴為漏矣¶
<pb:KR3e0076_WYG_030-54b>¶
治痔切勿用生砒毒氣入腹反至奄忽忌喫生冷硬物¶
　冷菜之類及酒濕&KR0727;五辣辛熱大料物及乾薑之類¶
　犯之無效此東垣格言也¶
秦芁防風湯　治痔漏每大便時疼痛¶
　秦芁　防風　歸身　白术(各一/錢半)甘草(炙/)澤㵼(六/分)黄¶
　栢(五/分)大黄(煨/)陳皮(各三/分)柴胡　升麻(各三/分)桃仁(三十/箇去)¶
　(尖另/研)紅花(少/許)¶
　　右水煎空心熱服¶
<pb:KR3e0076_WYG_030-55a>¶
烏金散　治痔漏¶
　穿山甲　蝟皮(燒存/性)黄牛角腮(剉碎/炒黄)牙皂角　槐子¶
　皂筴刺　枳殻　貫衆　阿膠(各等/分)¶
　　右為細末每服錢半用胡桃肉爛研併調酒食前¶
　　服大腸熱荆芥湯下漏血不止川歸湯下¶
蝟皮丸　治諸痔出血裏急後重¶
　川歸　川芎　白芍　枳殻(各五/錢)槐花(炒三/錢)艾葉(炒/)¶
　地榆　黄耆　白礬(枯/)貫衆(各半/兩)蝟皮(一兩/炙焦)大皂角¶
<pb:KR3e0076_WYG_030-55b>¶
　(一條/醋炙)猪後蹄垂甲(十箇/炙焦)蜂房(炒焦二/錢五分)穿山甲(炒焦二/錢五分)¶
　皂角刺(畧燒一/錢五分)一方有蟬退洗净畧燒二錢¶
　　右為末醋糊丸如桐子大每服七十丸¶
逐瘀湯　治熱痔通利大小便取下黑物¶
　川芎　赤芍　生地　白芷　五靈脂　枳殻　阿膠¶
　蓬术(炮/)茯苓　茯神　木通　生甘草(各一/分)大黄(生/)¶
　桃仁(去皮各/一分半)¶
　　每服三錢薑三片蜜三匙煎服以利為度汚血作¶
<pb:KR3e0076_WYG_030-56a>¶
　　疼通用¶
釣腸丸　治乆新諸痔肛邉腫疼或痒挾虚寒而作者¶
　括蔞(二節燒/存性)蝟皮(剉碎礶内燒/存性二箇)白礬　緑礬(枯/)胡桃¶
　仁(十五箇/燒存性)白附子(生/)半夏　南星　鷄冠花(五兩/燒)枳¶
　殻　附子(去皮/臍)訶子(去核各/二兩)¶
　　右為末醋&KR0727;糊丸梧子大每服二十丸空心臨卧¶
　　温酒下¶
槐角丸　治諸痔出血及痔頭上有孔名曰瘻¶
<pb:KR3e0076_WYG_030-56b>¶
　槐角(炒一/兩)地榆(八/兩)川歸(八/兩)黄芩(八/兩)防風(八/兩)枳殻(八/兩)¶
　　右為末酒糊丸如梧子大每服五十丸米飲下¶
乾葛湯　治酒痔¶
　白乾葛　枳殻　半夏　茯苓　生地(各半/兩)黄芩¶
　甘草(各一/分)杏仁(五/錢)¶
　　每服三錢黑豆百粒薑五片白梅一個水煎服¶
橘皮湯　治氣痔¶
　陳皮　枳殻　川芎　槐花(炒各/半兩)梹榔　木香　桃¶
<pb:KR3e0076_WYG_030-57a>¶
　仁　紫蘇莖葉　香附　甘草(炙各一/錢半)¶
　　每服三錢薑棗煎服¶
黑玉丹　治腸風及痔漏頭疼不可忍用此去蟲㧞根¶
　三五服見效¶
　蝟皮(剉八/兩)猪懸蹄(百/隻)牛角腮(八/兩)槐角(二/兩)雷丸　脂麻¶
　(各二/兩)亂髪(皂角煎/湯洗焙)敗棕(剉各/二兩)苦楝根(剉二/兩半)¶
　　右用磁礶内燒存性研細末入乳香一兩麝香四¶
　　錢研合和匀酒糊丸如桐子大每服五十丸先細¶
<pb:KR3e0076_WYG_030-57b>¶
　　嚼胡桃一枚以温酒吞下日二服甚者日三服空¶
　　心及食前服¶
又方　治同上¶
　人参　黄耆(炙/)生地　川歸　川芎　條芩　升麻¶
　枳殻　槐角(各等/分)¶
　　右為細末&KR0727;和丸如桐子大每服三十丸空心米¶
　　湯下¶
敷藥蝸牛膏¶
<pb:KR3e0076_WYG_030-58a>¶
　蝸牛(一/枚)腦子　麝香(各少許/掺之)¶
　　用磁合盛次早取汁附之¶
一方¶
　熊胆(一/錢)麝香(一/分)片腦(五/厘)¶
　　共為細末㸃田中大螺數枚碗盛候汁出取以㸃¶
　　之¶
一方¶
　寒水石　朴硝¶
<pb:KR3e0076_WYG_030-58b>¶
　　共為末以津調手指㸃藥附痔上¶
一方　蝟皮燒灰生酒油和附　治腸痔下部者如蟲¶
　蝕炙末用¶
一方　治諸痔¶
　用穿山甲自尾根盡處數除三鱗不用取第四五大¶
　鱗横三行燒存性為末入麝香少許臘茶一匙同調¶
　空心服以澄下濃者附瘡上其冷如氷冷永不痛大¶
　效¶
<pb:KR3e0076_WYG_030-59a>¶
肘後方　治漏¶
　蜂房一枚炙黄赤色為末每用一錢臈猪脂調附瘡¶
　上¶
一方　用兎絲子炒黄黑色為末用少許和鷄子黄調¶
　附亦治榖道中赤腫¶
一用木鱉子槌去油煎湯洗一用槐桞枝煎湯洗¶
又方　飲酒多之人生痔三黄丸以生地黄汁為丸空¶
　心淡酒吞下三五十丸立效¶
<pb:KR3e0076_WYG_030-59b>¶
二八通𤣥丹　梅東先生方¶
　宣連(八兩用茱萸四/兩炒去茱萸)川歸(二/兩)烏梅肉　槐角　枳殻¶
　(各二/兩)¶
　　右為末以雄猪肚一箇洗净入藥在内外以韮菜¶
　　四五斤包其肚用水醋共數碗煮肚熟為度去韮¶
　　菜并肚以藥爛搗丸如桐子大每服空心白湯下¶
　　五七十丸¶
蟲痔　用鰻魚乾燒烟薰之蟲盡死而愈¶
<pb:KR3e0076_WYG_030-60a>¶
治榖道邉生瘡久不愈者¶
　用鷄内金燒灰存性研細末乾貼患處如神¶
皂角煎丸　治内痔漏腸頭裏靣生核寒熱徃来¶
　滿尺皂角(二梃去弦/核醋炙)白礬(煅/)刺蝟皮(炙/黄)薏苡仁　白¶
　芷(各一/兩)桃仁(去皮/炒)甜葶&KR0995;(炒/)川芎　桔梗(各半/兩)猪後¶
　蹄垂甲(十枚燒/存性)¶
　　右為細末煉蜜丸如桐子大每服五十丸空心用¶
　　桑白皮煎湯送下¶
<pb:KR3e0076_WYG_030-60b>¶
㧞毒散　敷痔腫毒處¶
　大黄　黄蘗　白芨　石膏　黄芩　黄連　白蘝¶
　梔子　朴硝(各等/分)¶
　　右為末用井花水調𡍼¶
　　湯火門¶
凡湯火傷急向火炙雖極痛強忍一時即不痛慎勿以¶
　冷物塌之及井底泥𫝊之使熱氣不出爛入肌肉¶
火燒以好酒洗之再以鹽傅其上如皮塌者以酒熬牛¶
<pb:KR3e0076_WYG_030-61a>¶
　皮膠傳之¶
熱酒傷用糯米粉炒黑末酒調𫝊之¶
治湯火灼未成瘡者用艾白根燒灰鷄子黄和敷之如¶
　成瘡用白蜜封之以竹中取膜貼上日三次¶
治湯火瘡麸皮炒黑灰為末𫝊上神妙此方有補性始¶
　終皆可用¶
治湯火瘡取舊烹銀爐中燒過焦黄土研細如粉以生¶
　薑調於帛上貼之痛止¶
<pb:KR3e0076_WYG_030-61b>¶
一方用鎔銀鍋子細末油調𫝊上佳¶
保生救苦散　治火燒熱油損或至皮肉脫及一切狗¶
　嚙損傷并刀斧傷用生寒水石不拘多少為極細末¶
　調𡍼之或乾上然不如油調𡍼其痛立止並不作膿¶
　無分毫釐苦楚日近完復永無破傷風症¶
氷霜散　治火燒皮爛大痛¶
　寒水石(生/)牡蠣(燒/)朴硝　青黛　輕粉(各等/分)¶
　　右為細末新水或小油調𡍼立止¶
<pb:KR3e0076_WYG_030-62a>¶
治火燒¶
　桐油　水銀(各等/分)¶
　　右二件以栁條不住手攪成膏再入大黄石羔二¶
　　末和以牛皮膠入少水鎔開外用猫兒肚底毛細¶
　　剪掺上貼之以青黛𫝊之妙¶
治湯火瘡爛者以黄蜀葵花落者净器收之入水些少¶
　待爛成水𫝊上神妙¶
熱油燒外痛以蜜傅之立安　梅師方¶
<pb:KR3e0076_WYG_030-62b>¶
治湯火瘡至妙¶
　用劉寄奴為末先以&KR2009;米漿鷄翎掃傷處後以藥末¶
　搽上不痛且無㾗大凡湯傷先用鹽末掺之䕶肉不¶
　壊然後傅藥¶
又方　以榆白皮末猪脂油塗瘡愈¶
　　顛撲損傷門¶
按發明經云夫從髙墜下惡血留於内不分十二經絡¶
　聖人俱作風中肝經留於脇下以中風療之血者皆¶
<pb:KR3e0076_WYG_030-63a>¶
　肝之所主惡血必歸於肝不問何經之傷必留於脇¶
　下盖肝主血故也痛甚則必有自汗但人汗出皆為¶
　風症諸痛皆屬於肝木况敗血凝澁從其所屬入於¶
　肝也從髙墜下逆其所行之血氣非肝而何以破血¶
　行經藥治之¶
内經云肝脉搏堅而長色不青當病堕若搏因血在脇¶
　下令人嘔逆金匱云寸口脉浮微而澁然當亡血若¶
　汗出設不汗出者當身有瘡被刀斧所傷亡血故也¶
<pb:KR3e0076_WYG_030-63b>¶
　金瘡出血脉沉小者生浮大者死¶
　砍瘡出血一二石者脉大二十日死¶
　砍刺出血不止者其脉止脉来大者七日死滑細者¶
　生¶
　從髙顛仆内有血腹脹滿脉弦者生小弱者死¶
劉宗厚云按破傷有瘀血在内脉堅強實則生虚小弱¶
　者死若亡血過多脉虚細小者生浮大數實者死亦¶
　皆為脉病不相應也¶
<pb:KR3e0076_WYG_030-64a>¶
子和云諸落馬墜井打撲傷損閃肭損折杖瘡腫發焮¶
　痛不止者可峻下二三十行痛止腫消宜以通經散¶
　𨗳水丸等藥或加湯劑瀉之後服和血消腫散毒之¶
　藥¶
劉宗厚曰按子和於堕車落馬杖瘡閃肭者俱用峻下¶
　其有心恙牙闗𦂳急者云是驚涎堵塞於上俱用三¶
　聖散先吐後下其法雖峻然果有驚涎瘀血停留於¶
　内焮痛腫脹發於外者亦奏㨗功但於出血過多老¶
<pb:KR3e0076_WYG_030-64b>¶
　弱之人脉虚大者亦當求責¶
又曰謹按打撲金刄損傷是不因動氣而病生於外外¶
　受有形之物所傷乃血肉筋骨受病非如六滛七情¶
　為病有在氣在血之分也所以損傷一症専從血論¶
　但須分其有瘀血停積而亡血過多之症盖打撲墜¶
　堕皮不破而内損者必有瘀血若金刄傷皮出血或¶
　致亡血過多二者不可同法而治有瘀血者宜攻利¶
　之若亡血者兼補而行之又察其傷有上下輕重淺¶
<pb:KR3e0076_WYG_030-65a>¶
　深之異經絡氣血多少之殊惟宜先逐瘀血通經絡¶
　和血止痛然後調氣養血補益胃氣無不效也頃見¶
　圍城中軍士被傷不問頭靣手足胸背輕重治者例¶
　以大黄等藥利之後大黄缺少甚者遂以巴豆代之¶
　以為不於初時瀉去毒氣後則多致危殆至於略人¶
　手指亦悉以藥利之殊不知大黄之藥惟與有瘀血¶
　者相宜其有亡血過多元氣胃氣虚弱之人不可服¶
　也其巴豆大熱有毒止能破堅逐積用於此疾尤非¶
<pb:KR3e0076_WYG_030-65b>¶
　切當所以有服下藥過後其脉愈見堅大治者不察¶
　又以為瘀血未盡而復下之因而夭折人命可不慎¶
　歟¶
凡損傷切不可食冷水血見寒則凝但一系血入心即¶
　死以攻下瘀血之劑治之¶
金櫃治馬墜及一切筋骨損方¶
　大黄(一兩/酒浸)緋帛(如手大/燒存性)亂髪(如鷄子大/燒存性)炊單布(一尺/燒灰)¶
　敗蒲(一把/二寸)桃仁(四十九粒/去皮尖)甘草(炙如中/指節)¶
<pb:KR3e0076_WYG_030-66a>¶
　　七味以童便煎成入酒一大盞次下大黄去滓分¶
　　温三服先剉敗蒲席半領煎湯浴衣被覆斯須通¶
　　利痛楚立瘥¶
復元活血湯　從髙墜下惡血留於脇下疼痛實不可¶
　忍¶
　柴胡(五/錢)當歸(六/錢)甘草　穿山甲(炮各/二錢)大黄(一兩/酒浸)桃仁¶
　(五十枚/去皮尖)紅花　𤓰蔞根(各二/錢)¶
　　右件桃仁研爛剉如豆大每服一兩水二鍾半酒¶
<pb:KR3e0076_WYG_030-66b>¶
　　半鍾煎至七分食前服以利為度得利後痛或未¶
　　盡服乳香神應散¶
靈樞云墜堕惡血留於脇下則傷肝肝胆之經行於脇¶
　下屬厥隂少陽宜以柴胡為引用為君以當歸活血¶
　脉又急者痛也以甘草緩其急亦能生新血陽生隂¶
　長故也為臣穿山甲括蔞根桃仁紅花破血潤血為¶
　之佐大黄酒製以蕩滌敗血為之使¶
當歸𨗳滯散　治損傷瘀血大便不通紅腫暗青疼痛¶
<pb:KR3e0076_WYG_030-67a>¶
　昏悶畜血内壅欲死¶
　大黄(一/兩)當歸(三/錢)麝香(少/許)¶
　　右二味為細末入麝香和勻每服三錢熱酒調下¶
　　其瘀血自下若骨節傷折疼痛以定痛接骨紫金¶
　　丹治之¶
定痛乳香神應散　東垣方　治從髙墜下疼痛不可¶
　忍及腹中疼痛¶
　乳香　沒藥　雄黑豆　桑白皮　獨科栗子(各一/兩)¶
<pb:KR3e0076_WYG_030-67b>¶
　破故紙(炒二/兩)當歸(一/兩)水蛭(半/兩)¶
　　右為末每服五錢醋一盞沙石器内煎至六分入¶
　　麝香少許温服¶
定痛接骨紫金丹¶
　麝香　沒藥　紅娘子(各一/錢半)烏藥(二錢/半)地龍(去土二/錢半)¶
　川烏　草烏(炮各/一兩)五靈脂(半/兩)木鱉子(去殻/半兩)茴香(二錢/半)¶
　黑丑(五分/生用)骨碎補　威靈仙　金毛狗脊　防風¶
　自然銅(醋淬煆紅七/次各五錢)禹餘粮(四/錢)陳皮　青皮(各二錢/五分)¶
<pb:KR3e0076_WYG_030-68a>¶
　　右為細末醋糊丸桐子大每服十丸至二十丸温¶
　　酒送下¶
三因鷄鳴散　從髙墜下及木石所壓凡是損傷瘀血¶
　凝滯疼痛欲死兼以此藥推陳致新神效此方治血¶
　滯於肺部氣分也¶
　大黄(酒浸/一兩)杏仁(三十粒/去皮尖)¶
　　右研細酒一碗煎至六分去滓鷄鳴時服至晩取¶
　　下瘀血即愈若便覺氣絶取藥不及急劈開口以¶
<pb:KR3e0076_WYG_030-68b>¶
　　熱小便灌之¶
王海藏云若登髙墜下撞打及傷心腹胸中積血不散¶
　以上中下三焦部分分之以易老犀角地黄湯桃仁¶
　承氣湯抵當湯丸之類下之亦有以小便同煎治之¶
　者更有内加生地當歸煎服者亦有加大黄者惟智¶
　者擇之¶
潔古巴㦸湯　治從髙墜下及打撲内損昏冐嗜卧不¶
　能飲食此謂血閉臟腑不通¶
<pb:KR3e0076_WYG_030-69a>¶
　巴㦸(去/心)大黄(各半/兩)當歸　地黄　芍藥　川芎(各一/兩)¶
　　右水煎以利為度¶
嚴氏奪命散　治刀刄所傷及從髙墜下木石壓損瘀¶
　血凝滯心腹疼痛大小便不通¶
　水蛭(用石灰拌慢火/炒令黄色半兩)黑丑(二/兩)¶
　　右為末每服二錢熱酒調下約行四五里再用熱¶
　　酒調黑丑末二錢催之須下惡血成塊以盡為度¶
　　破血止痛行經之劑¶
<pb:KR3e0076_WYG_030-69b>¶
破血散　治乗馬損傷跌其脊骨惡血留於脇下其痛¶
　苦楚不能轉側¶
　羌活　防風　桂(各一/錢)柴胡　連翹(各二/錢)歸稍(二/錢)水¶
　蛭(炒烟盡/研二錢)麝香(少許/另研)¶
　　右分作二服每服二大錢酒水一盞除水蛭麝香¶
　　外另研如泥煎餘藥一大盞調二味食前服¶
地龍散　治腰脊痛或打撲損傷從髙墜下惡血留於¶
　太陽經中令人腰脊或脛腨臂腰中痛不可忍¶
<pb:KR3e0076_WYG_030-70a>¶
　中桂　地龍(各四/分)羗活(二/錢)黄栢　甘草(各一/錢)蘇木(六/分)¶
　麻黄(五/分)桃仁(六/枚)歸梢(一/分)¶
　　每服五錢水煎服¶
三因加味芎藭湯　治打傷敗血入胃嘔吐黑血¶
　川芎　當歸　白芍　百合(浸半/日)荆芥穂(各等/分)¶
　　右水酒各半煎服¶
元戎加味四物湯　治虚人損傷不禁下者¶
　四物湯加穿山甲水煎服¶
<pb:KR3e0076_WYG_030-70b>¶
花蕋石散　治一切金刄箭鏃傷及打撲傷損猫犬咬¶
　傷或至死血瘀傷處以藥掺之其血化為黄水再掺¶
　藥便活不疼痛如内損血入臟腑煎童子小便入酒¶
　少許調一大盞服之立效若牛觝腸出不損者急納¶
　腸入用細系或桑白皮為線縫合肚皮縫上掺藥血¶
　止立活如無桑白皮用生麻縷亦可並不可封裹瘡¶
　口恐作膿血如瘡乾以津液潤之然後掺藥婦人産¶
　後敗血不盡血迷血暈惡血奔心胎死腹中胎衣不¶
<pb:KR3e0076_WYG_030-71a>¶
　下至死者但心後覺煖急以童子小便調一盞取下¶
　惡物如肝片終身不患血風血氣症若膈上有血化¶
　為黄水即時吐出或随大便出¶
　石硫黄(四/兩)花蕋石(二/兩)¶
　　右二味相拌合勻先用紙筋和鹽泥固濟瓦礶子¶
　　一箇内可容藥候泥乾入藥在内再用泥封口候¶
　　乾安在四方磚上上書八卦五行字用炭一秤籠¶
　　叠周匝自巳午時從下着火漸漸上徹直至經宿¶
<pb:KR3e0076_WYG_030-71b>¶
　　火冷炭盡又經宿出礶細研以絹羅子篩極細磁¶
　　盒盛之依法使用¶
　　雜方¶
本事方　治打撲墜損惡血攻心悶亂疼痛水仙散未¶
　展荷葉隂乾一味為末食前以熱童便一盞調下三¶
　錢以利下惡物為度¶
經騐方　治打撲損筋傷骨折¶
　黄栢(一/兩)半夏(五/錢)¶
<pb:KR3e0076_WYG_030-72a>¶
　　右為細末用生薑自然汁調如稀糊敷以紙花貼¶
　　如乾再敷如骨折先以絹帛封縳次用杉樹皮束¶
　　定良久痛止即痒覺熱乃是血活筋骨復舊輕者¶
　　三五日重者不過旬日矣¶
本事方　治跌仆傷筋損骨痛不可忍(此方乃神/龜相授)¶
　生地(為/末)藏𤓰薑糟(各一/斤)生地(四兩/切)¶
　　右都炒令勻熱以布裹罨傷折處冷則易之神效¶
治打撲内損筋骨疼痛¶
<pb:KR3e0076_WYG_030-72b>¶
　乳香　沒藥　芍藥　川芎　川椒(去子及/閉口者)當歸(各/半)¶
　(兩/)自然銅(煅三/錢)¶
　　右為細末用黄䗶四兩鎔開入藥末不住手攪勻¶
　　濕丸如彈子大每服一丸用好酒煎開消盡乗熱¶
　　一服吃盡㸔何處痛向痛處卧霎時服三五丸立¶
　　效¶
衍義云沒藥通滯血打傷撲損疼痛皆以酒化服夫血¶
　滯𨗳而行之則痛腫消焉¶
<pb:KR3e0076_WYG_030-73a>¶
肘後方　治被打瘀血在骨節下出者¶
　生鐵(一/斤)酒(五/升)¶
　　煎取一升飲之¶
丹溪治一人因上山惡血瘀入内損傷食少脉弦治宜¶
　活血和氣¶
　川芎(三/錢)青皮(二/錢)芍藥　滑石(各一/錢)丹皮(五/分)炙甘草(一/錢)¶
　桃仁(七枚/研)¶
　　水煎服之¶
<pb:KR3e0076_WYG_030-73b>¶
綴耳鼻法　治擦落耳鼻用髪入礶子鹽泥固濟煆為¶
　末乗急以所擦落耳鼻蘸灰綴定以軟帛縳定立效¶
肩穿法　凡負重擔肩破者剪猫兒頭上毛不語唾粘¶
　之¶
逺行脚打泡　以生&KR0727;水調為糊貼過夜即乾不可擦¶
　破¶
又方　用飯粘搗貼以紙覆之過夜次日平復效¶
抵金丹　跌撲傷損閃扭出骨竅等症¶
<pb:KR3e0076_WYG_030-74a>¶
　蠶沙(炒/黄)菉豆粉(炒黄各/四兩)枯礬(二兩/四錢)¶
　　右為末釅醋調敷患處厚紙貼之絹帛綁扎換敷¶
　　三四次即愈忌産婦¶
秘𫝊神效散　治跌撲損傷骨折骨碎筋斷疼痛不可¶
　忍者此藥極能理傷續斷累騐若神¶
　用路上或墻脚下過往人便溺處經乆碎瓦片取來¶
　洗净火煅醋淬五七次瓦黄色為度以刀刮細末每¶
　服三錢好酒調服不可以藥微賤而輕忽其功也¶
<pb:KR3e0076_WYG_030-74b>¶
一字散　治跌撲傷損功效同前¶
　半兩錢(五枚火煆醋/淬四十九次)甜𤓰子仁(五/錢)珍珠(二/錢)¶
　　右為末每服一字好酒調下¶
治跌撲傷損¶
　用蟹二隻連殻搗爛好酒二碗濃煎去渣飲之留渣¶
　敷患處¶
治損傷神效　治跌傷骨折急取雄鷄一隻量患人酒¶
　量多少成一碗半碗將鷄刺血於酒中温之令患人¶
<pb:KR3e0076_WYG_030-75a>¶
　熱飲其痛立止驗甚¶
　　癘風¶
内經云脉風成癘此疾非止肺腎二臟有之以其病發¶
　於鼻俗呼為肺風也鼻凖赤而脹大乃血随氣化也¶
　氣不施則血聚血聚則肉潰而生蟲此屬厥隂當以¶
　藥䟱之可用局方升麻湯下錢氏㵼青丸是也餘病¶
　各隨經而治之癘風成癩樺皮散主之從少至多服¶
　五七月後灸承漿七壯瘡愈勿止藥再灸同止　承¶
<pb:KR3e0076_WYG_030-75b>¶
　漿一名懸漿在唇下宛宛中足陽明任脉之㑹療偏¶
　風口喎靣腫消渴口齒疳蝕蟲瘡灸之佳每灸七壯¶
　至七七壯止灸則血脉宣通其風應時而愈艾炷如¶
　小竹筋頭大不可灸破血肉但令當脉灸亦能愈疾¶
樺皮散　治肺臟風毒遍身瘡疥及&KR1034;疹瘙痒¶
　杏仁(泡去皮尖水一碗煮至/五分取出晒乾另研末)荆芥穂(各二/兩)枳殻(去穰/炭火)¶
　(燒存/性)樺皮(燒存性/各四兩)炙甘草(五/錢)¶
　　右五味為末每服二錢食後温酒調下日進三次¶
<pb:KR3e0076_WYG_030-76a>¶
凌霄散　治癘風神效¶
　蟬退　地龍(去土/焙)白殭蠶　全蝎(各七/箇)凌霄花(五/錢)¶
　　右為末每服二錢酒調下無時常宜浴每浴坐於¶
　　湯中浸一時久服藥神效¶
四聖保命丹¶
　大黄(五/錢)黄栢(八/兩)苦参　荆芥(各四/兩)乾蟾(一隻/煆)𤓰蔞根¶
　防風(各五/錢)輕粉(二/錢)¶
　　右為末每服一錢茶清一盞調下空心日午臨卧¶
<pb:KR3e0076_WYG_030-76b>¶
　　各一服服五七日後先於牙縫内出臭黄涎渾身¶
　　疼痛次後便利膿血病根悉去¶
加减何首烏散　治紫白癜風筋骨疼痛四肢少力眼¶
　紅無白鼻梁崩壊皮膚瘡疥及手足皴裂睡卧不安¶
　行步艱辛¶
　何首烏　蔓荆子　石菖蒲　荆芥穂　甘菊花¶
　枸杞子　葳靈仙　苦参(各五/錢)¶
　　右為末每服三錢蜜茶調下無時¶
<pb:KR3e0076_WYG_030-77a>¶
参毛丸　治大麻風¶
　苦参(一/斤)鵞毛(半斤煆/存性)¶
　　為末陳米糊為丸梧桐子大每服五十丸酒送下¶
　　一日二次¶
仙方鯪鯉散　此方治大麻風極妙絶勝他方寳之¶
　穿山甲活者大約重十觔為妙剖開肚不去腸雜以¶
　真生漆一觔𡍼在肚内隂乾七日用泥包火煆存性¶
　研極細末每服三分或五分火酒調下用真青布被¶
<pb:KR3e0076_WYG_030-77b>¶
　上下盖之出汗臭不可聞不得見風待汗乾被上俱¶
　是小蟲服十日眉毛復出身上膿水瘡皆愈一月即¶
　脫體除根¶
愈風散　治一切惡風癩疾除鼻梁崩壊者不治外其¶
　餘不問新久無不收功¶
　淡豆豉　真輕粉　枳殻¶
　　俱為末每服一二錢五更空心糯米湯調下至早¶
　　飯後稍覺困倦欲睡不睡乃藥力搜風使然當逐¶
<pb:KR3e0076_WYG_030-78a>¶
　　下惡物再服後鶴虱丸調理¶
鶴虱丸　治大麻風不拘年月以效為度¶
　鶴虱(二/兩)防風(一/兩)地榆　麻黄(去/節)雄黄(另/研)天麻(各半/兩)¶
　　右為細末醋和為丸梧桐子大每服三十五丸酒¶
　　下日三　忌鷄猪魚蒜粘滑油膩燒炙胡椒房失¶
　　能如此調養則萬全矣若初&KR0120;三五年者十全八¶
　　九如縱恣無忌憚者則不能收全功¶
癘瘡方¶
<pb:KR3e0076_WYG_030-78b>¶
　明礬末　黄蠟　新鮮土茯苓　過路珍珠草　紫¶
　背天葵根子(各一/兩)¶
　　右為末煉化黄蠟加生蜜糖拌搗為丸梧子大每¶
　　服三十丸米飲下初服一日三次後只一日一次¶
又秘方　治大麻風癩疾¶
　死人蛆蟲洗净罁片上焙乾為末每用一二錢用皂¶
　&KR0641;刺煎濃湯調下　若腫而有疙&KR1792;者乃陽明經濕¶
　熱壅盛先以防風通聖散服二三帖然後再服此藥¶
<pb:KR3e0076_WYG_030-79a>¶
　盖此藥有補功以皂針為引故能逹表能乆服之極¶
　有神功非泛常草木可比倫也用遭横死者於檢屍¶
　場中問仵人買之極多不難¶
　¶
　¶
　¶
　¶
　¶
<pb:KR3e0076_WYG_030-79b>¶
　¶
　¶
　¶
　¶
　¶
　¶
　¶
　赤水元珠卷三十¶
